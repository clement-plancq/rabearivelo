# NADIKA TAMIN’NY ALINA
# TRADUIT DE LA NUIT

## IN MEMORIAM
## FAGUS, Marcel ORMOY et Robert-Jules ALLAIN,

interrogateurs désormais  
d’une nuit qui ne peut se traduire  
que par l’étonnement et l’angoisse de notre douleur

J.-J. R.

\newpage

> Pour avoir mis le pied  
> Sur le cœur de la nuit  
> Je suis un homme pris  
> Dans les rets étoilés.

> Jules SUPERVIELLE

\newpage

# 1

Kintana jaky iray  
mandroso eo anatin’ny halalin’ny lanitra –  
voninkazo ra inona, mivelatra eo amin’ny tanin’ahitry ny alina ?  

Mandroso, mandroso,  
dia toa zary papango alefan’ankizy matory.  

Toa sady manatona no manalavitra,  
very loko hoatry ny voninkazo hilofika,  
tonga zavona, tonga fotsy, mihakely :  
tsy inona intsony fa lohan-diamondra,  
manatriatra ny fitaratra mangan’ny tendron’ny hany                          
izay ahitana sahady ny fanodoka                        
be voninahitry ny maraina tonga taona.  

\newpage
# 1

Une étoile pourpre  
évolue dans la profondeur du ciel –  
quelle fleur de sang éclose en la prairie de la nuit ?  

Évolue, évolue,  
puis devient comme un cerf-volant lâché par un enfant endormi.  

Paraît s’approcher et s’éloigner à la fois,  
perd sa couleur comme une fleur près de tomber,  
devient nuage, devient blanc, se réduit :  
n’est plus qu’une pointe de diamant  
striant le miroir bleu du zénith  
où l’on voit déjà le leurre                        
glorieux du matin nubile.  

\newpage
# 2

Voalavo tsy hita inona,
                          
avy any ankoatry ny rindrin’ny alina,  
no mikiky ny mofo rononon’ny volana ?  
Rahampitso maraina,  
rahefa nandositra izy,  
dia hisy dia-nify misy ra eo.  

Rahampitso maraina,  
ny olona avy nimamo nandritry ny alina  
sy ny olona avy niloka,  
raha mijery ny volana,  
dia hiboredika hoe :  
« Voamenan’iza iry mihosin-dra
                          
mikodia ery amin’ny latabatra maitso ? »  
« A ! hoy ny iray aminy
                          
may daholo ny an’ilay sakaiza  
ka namono tena izy ! »  

Dia hikakakaka daholo izy  
ary hiraingiraingy hianjera.  
Ny volana kosa, tsy ho eo intsony :  
nentin’ny voalavo any an-davany izy.  

\newpage
# 2

Quel rat invisible,  
venu des murs de la nuit,  
grignote le gâteau lacté de la lune ?  
Demain matin,  
Quand il se sera enfui,  
Il y aura là des traces de dents sanglantes.  

Demain matin,  
ceux qui se seront enivrés toute la nuit  
et ceux qui sortiront du jeu,  
en regardant la lune,  
balbutieront ainsi :  
« À qui est cette pièce de quat’sous
                          
qui roule sur la table verte ? »  
« Ah ! ajoutera l’un d’eux,  
l’ami avait tout perdu  
et s’est tué ! »  

Et tous ricaneront  
et, titubant, tomberont.  
La lune, elle, ne sera plus là :  
le rat l’aura emportée dans son trou.  

\newpage
# 3

Voahenjana ny hoditr’ilay reniomby mainty,  
voahenjana tsy nahahy,  
voahenjana ao anaty aloka fito sosona.  

Fa iza no namono ilay reniomby mainty,  
maty tsy nimà, maty tsy nitrena,                          
maty tsy nenjehina  
eto amin’ity tanin’ahitra mamony kintana ?  

Io izy mivalandotra eo amin’ny antsasaky ny lanitra.  

Voahenjana ny hoditra,  
eo ambonin’ny vatam-peon’ny rivotra  
izay sokirin’ny jinan’ny torimaso.  

Dia vonona ny amponga  
nony efa mifelan-tenina  
ny tandroky ny zanakomby voavonjy                          
izay mifalihavanja                                                  
ary miraotr’ahitra eny an-tendrombohitra.  

Hiraondraona eo izy,  
ary ny fankatoavany dia zary nofy  
mandra-pahaveloman’ilay reniomby mainty indray,  
fotsy sy mavokely,  
eo amoron’ny onin’ny fahazavana.  

\newpage
# 3

La peau de la vache noire est tendue,  
tendue sans être mise à sécher,  
tendue dans l’ombre septuple.  

Mais qui a abattu la vache noire,  
morte sans avoir mugi, morte sans avoir beuglé,  
morte sans avoir été poursuivie  
sur cette prairie fleurie d’étoiles ?  

La voici qui gît dans la moitié du ciel.  

Tendue est la peau  
sur la boîte de résonance du vent  
que sculptent les esprits du sommeil.  

Et le tambour est prêt  
lorsque se couronnent de glaïeuls  
les cornes du veau délivré  
qui bondit  
et broute les herbes des collines.  

Il y résonnera,  
et ses incantations deviendront rêves  
jusqu’au moment où la vache noire ressuscitera,                          
blanche et rose,  
devant un fleuve de lumière.  

\newpage
# 4

Izay miseho ao ambanin’ny tany,  
any ambadiky ny lanitra lavitra any ?  
Miondreha eo amin’ ny fantsakana,  
amin’ny ony  
na ny loharano :  
hohitanao eo ny volana  
latsaka an-dongoa,  
ary hohitanao eo koa ny tenanao,  
mazava sy tsy miteny,  
miaraka amin-kazo tsy misy faka                          
sy hatonim-boro-moana.  

\newpage
# 4

Ce qui se passe sous la terre,  
au nadir lointain ?  
Penche-toi près d’une fontaine,  
près d’un fleuve  
ou d’une source :  
tu y verras la lune  
tombée dans un trou,  
et tu t’y verras toi-même,  
lumineux et silencieux,  
parmi des arbres sans racines,  
et où viennent des oiseaux muets.  

\newpage
# 5

Matory ianao, ry malalako ;  
matory eo amin’ny sandriny hianao, ry zanako farany.  
Tsy hitako ny masonareo mavesatry ny alina,  
izay mpanjelatra  
toy ny voavola marina  
na toy voaloboka masaka.  

Misy fololo-drivotra soa mampitafitafy ny varavarantsika,  
mampibontsina ny akanjonareo manify  
sy mampihofahofa ny volonareo,  
dia mipaoka taratasy eo ambony latabatro  
izay enjehiko eo an-tokonana.  

Mitraka aho,  
ary eny an-tànako ny tononkira vao natomboka :  
mipendrampendrana ery amin’ny lanitra ny masonareo,  
ary tononiko hoe : *kintana*.  

\newpage
# 5

Tu dors, ma bien-aimée ;  
tu dors dans ses bras, ô ma dernière-née.  
Je ne vois pas vos yeux lourds de nuit                
qui d’ordinaire s’irisent  
comme des perles authentiques,  
ou des raisins mûrs.  

Une bouffée de bon vent entr’ouvre notre porte,  
fait gonfler vos robes légères                    
et trembler vos cheveux,                    
puis emporte un papier de sur ma table  
que je rattrape près du seuil.  

Je lève ma tête,  
le poëme commencé dans la main :  
vos yeux clignotent dans l’azur,  
et je les appelle : *étoiles*.  

\newpage

# 6

Ilay vorona tsy misy loko na manana anarana  
dia manakombokombon’elatra  
ka mandratra ny hany mason’ny lanitra.  

Hazo tsy misy tahony no itoerany,  
raviny fotsiny  
tsy voahetsi-drivotr’inona na inona  
ary tsy otazam-boa mihiratra.  

Inona no kotrehiny ?  
Rahefa tafasidina indray izy,  
dia akoholahy no hivoaka avy ao :  
ny akoholahin’ny vohitra rehetra  
izay avy nandresy sy nampandositra               
an’ireo mihira ao amin’ny nofy              
izay mivelona amin-johary.  

\newpage

# 6

Un oiseau sans couleur et sans nom  
a replié les ailes  
et blessé le seul œil du ciel .  

Il se pose sur un arbre sans tronc,  
tout en feuilles  
que nul vent ne fait frémir  
et dont on ne cueille pas les fruits, les yeux ouverts.  

Que couve-t-il ?                 
Quand il reprendra son vol,  
ce sont des coqs qui en sortiront :  
les coqs de tous les villages  
qui auront vaincu et dispersé  
ceux qui chantent dans les rêves             
et qui se nourrissent d’astres.                       

\newpage

# 7

Fisintonan’ny ranomasin’ny hazavana.  

Nisy horita, tamin’ny fandosirany,  
Nanamainty ny fasika,  
tamin’ny iviny matevina ;  
nisy trondro madinika marobe kosa,  
miendri-pelana volafotsy,  
tsy afa-nitsoaka  
ka mitsimbadibadika eo :  
voarain’ny fandrika                   
velarin’ny volonkotona maizina izy,  
izay tonga vahy  
ka mandrakotra ny fivezan’ ny lanitra.  

\newpage

# 7

Reflux de la lumière océane.  

Des poulpes, dans leur fuite,  
noircissent le sable  
avec leur bave épaisse ;  
mais d’innombrables petits poissons  
qui ressemblent à des coquillages d’argent,  
ne pouvant échapper,  
s’y débattent :  
ils sont pris dans les rets                    
tendus par des algues ténébreuses  
qui deviennent des lianes  
et envahissent la falaise du ciel.  

\newpage

# 8

Voavakin-dRatiavavaka ny andininy famakiny isan’andro,  
dia avy mihaino ny zanany mianatra mafy  
ny lesom-baiboliny  
eo an-davarangana izy.  
Toa riana lavitra any  
mandingam-batolampy feno lomorina,  
any, any ankoatry ny bonga ;  
na toa kristianina tratry ny aloka  
manonom-bavaka silamo  
eo ambany lanitra tony.  

Izaho,  
amin’ny elakelaky ny ravina mianjera avy any  
toa ranomaso mainty tsy mitsaha-mitsontsorika,  
tsy mahavaka na inona na inona aho,  
ary tsy mandre afa-tsy tapa-teny  
iverimberenan’ny teny hoe : Ejyptra                  
sy Israely.  

Mitsangana eo ambony bongan-tany                   
manitr’ahitra voahitsaka aho,  
ary manifika ny zava-maitso manembana ny masoko ;  
misy voronkely mifindra monina mitoloko any ankilan’ny tendro  
ka mitraka aho,  
nefa ny kintana no hitako :             
vodivodiana toy ny tongolobe,  
mipentim-potsy toy ny papelika,  
mampahatsiahy ireo fivavahana vao nafangaroko izy,  
ka, eo amin’ny efitry ny hanin’ Imerina  
izay toa ahitako andian’olona  
mandositra indray ny Farao  
dia indreo mihaona ny fivavahana,  
ary hianao koa, ry ahy, o, ry Poezia !  

\newpage

# 8

La dévote a fini ses versets quotidiens  
et vient écouter ses enfants qui apprennent à haute voix  
leurs leçons bibliques  
sur la vérandah.  
On dirait une cascade lointaine  
sautant quelque rocher moussu,  
là-bas, derrière les collines,  
ou des chrétiens surpris par l’ombre  
récitant des surates musulmanes  
sous le ciel pacifique.  

Moi,  
par les interstices des feuilles qui en retombent  
comme des larmes noires qui ne cessent de couler,  
je ne puis rien discerner  
et n’entends que des bribes de paroles  
où reviennent souvent les mots : Égypte                 
et Israël.  

Je me hausse sur une motte de terre  
fleurant l’herbe foulée,  
et j’écarte la verdure qui me gêne les yeux ;  
un petit oiseau migrateur sanglote près de la cime,  
et je lève la tête ;  
mais ce sont les étoiles que je vois :  
bulbeuses comme les aulx,  
mouchetées comme les cailles,  
elle me rappellent les prières que je viens de confondre,  
et, dans le désert de l’azur imérinien  
où il me semble que l’exode  
refuit les Pharaons,  
voilà que les Religions se rencontrent –  
et toi aussi, ô mienne, ô POÉSIE !
                          
\newpage

# 9

Milahatra ny tohotantely miafina           
eny akaikin’ny vahin-danitra,  
miaraka amin’ankany mazava.  

Mitsentsefa avy any, ry tantelin’ny eritreritro,  
ry tantely mielatra feo                      
eo amin’ny habakabaka mitoho-panginana ;  
mivesara savo-madity  
manitra johary aman-drivotra :  
hotsentsenantsika amin’izany ny triatra rehetra  
mampitohy amin’ny tabataban’ ny fiainana.  

Mivesara koa vovo-boninkazon-kintana  
ho an’ny tanin’ahitry ny tany ;  
ary rahampitso, rahefa miala londo eo  
ny raozy dian’ny tononkirako,  
dia hanana voany avy eny an-danitra  
sy famafin-kintana isika.  

\newpage

# 9

Les ruches secrètes sont alignées
près des lianes du ciel,  
parmi des nids lumineux.  

Butinez-y, abeilles de mes pensées,  
petites abeilles ailées de son  
dans la nue enceinte de silence ;  
chargez-vous de propolis  
parfumée d’astres et de vent :  
nous en calfeutrerons toute fente  
communiquant au tumulte de la vie.  

Chargez-vous aussi de pollen stellaire  
pour les prairies de la terre ;  
et demain, lorsque s’y noueront  
les roses sauvages de mes poëmes,  
nous aurons des cynorrhodons aériens  
et des semences sidérales.
                          
\newpage

# 10

Indro hianao,  
mijoro sy mihanjaka.  
Dilatra hianao, ary tsaroanao izany ;  
nefa, raha ny marina, dia zanaky ny aloka tera-bao hianao,  
izay mivoky fampandotsoam-bolana,  
dia maka endri-batankazo miadana hianao  
eo ambonin’ity tamboho iva dinganin’ny nofim-boninkazo  
sy ny hanitry ny fahavaratra miato.  

Mahatsiaro, mino fa misy faka mitsiry amin’ny tongotrao,  
ary miezaka ary miolana toa bibilava mangetaheta  
mankany amin-doharano ambany tany,  
na mifantsika amin’ny fasika  
ka mampitohy anao aminy sahady, hianao mbola velona  
hazo tsy fantatra, hazo tsy voafantatra  
izay manomana voa hotoazanao ihany.  

Ny tendronao  
ao anaty volonao hetsehin’ny rivotra,  
dia manafina ankanim-borona tsy àry vatana ;  
ary rehefa miverina mandry eo am-parafarako hianao  
ka fantatro indray, ry rahalahiko mpirenireny,  
ny fifanilana aminao, ny fofonainao sy ny hanitry ny hoditrao  
dia hampiteraka feon-kelatra saro-pantarina  
hatrany amin’ny vavatanin’ny torimaso.  

\newpage

# 10

Te voilà,  
debout et nu.  
Limon tu es et t’en souviens ;  
mais tu es en vérité l’enfant de cette ombre parturiante  
qui se repaît de lactogène lunaire,  
puis tu prends lentement la forme d’un fût  
sur ce mur bas que franchissent les songes des fleurs  
et le parfum de l’été en relâche.  

Sentir, croire que des racines te poussent aux pieds  
et courent et se tordent comme des serpents assoiffés  
vers quelque source souterraine,  
ou se rivent dans le sable  
et déjà t’unissent à lui, toi, ô vivant,  
arbre inconnu, arbre non identifié  
qui élabores des fruits que tu cueilleras toi-même.  

Ta cime,                  
dans tes cheveux que le vent secoue,  
cèle un nid d’oiseaux immatériels ;  
et lorsque tu viendras coucher dans mon lit  
et que je te reconnaîtrai, ô mon frère errant,  
ton contact, ton haleine et l’odeur de ta peau  
susciteront des bruits d’ailes mystérieuses  
jusqu’aux frontières du sommeil.  

\newpage

# 11

Firy lahy kambana ny rivotra ?  

Tia sangy avokoa izy,  
mifanenjika avy ao anatin’ny ahitra,  
miakatra ny rindrina tonga roa sosona,  
mihoatra ny tafo hanantazana ny ando,  
manjoko eny amin’ny havoana    
dia manozongozona hazo avo tsy àry vatana                                          
izay iparitaham-borona  
mana-maso fitaratra                     
tsy manana ankany na aiza na aiza,  
sy voankazo vorivory toa vaingam-batokaranana                     
izay tsy afa-misolofo eto an-tany  
fa levona ho tain-kintana.  

\newpage

# 11

Combien de jumeaux sont-ils, les vents ?  

Ils sont tous espiègles,  
ils se poursuivent en sortant de l’herbe,  
escaladent les murs devenus doubles,  
sautent par-dessus les toits où se recueillera la rosée,                   
se voûtent sur les collines  
et y secouent de hauts arbres immatériels                 
d’où se dispersent des oiseaux  
aux yeux de verre,  
qui n’ont de nids nulle part,  
et des baies rondes comme des blocs de quartz                    
qui ne se peuvent reproduire sur terre,  
et se dissolvent en étoiles filantes.  

\newpage

# 12

Ho an’ny mahantra lanin-kongo-mitapelaka toy ny lanitra,  
ho an’ny voasesitany miriorio  
avy any amin’ny vohitry ny andro,  
ary ho an’ny mpihodina sy an’ny mpiverina ilàlana  
amin’ny tafika-aloka misondrotra avy amin’ny tany,  
te-hanao inona ireto tsaokam-pandrana tsy hita isa,  
mamiratra toa zaran-defona voahosotra mena-kazo,  
izay miantoraka tsy mihetsika  
ary mihoatra ny trano rehetra  
mandra-pahatoharan’ny tendrony  
miraondraona nofin-domohina,  
eo amin’ny tafon’izao rehetra izao ?  

Mivalombalona eny izy, potika dia mihintsana,  
nefa tsy miverina aty amin’ny velona,  
fa miavosa eny amin’ny efitry ny kintana,  
ary tonga trano bongo marobe  
ho an’ny mpangataka tsy manan-dafika,  
ho an’ny babo tsy manan-kotinafy afa-tsy ny hodiny maimbo vovoka,  
sy ho an’ny vorona tsy manana ankany rehetra  
izay hiara-voavotra.  

\newpage

# 12

Pour les pauvres dévorés de punaises aussi grosses que le ciel,  
pour les exilés qui errent,  
venant de la cité du jour,  
et pour les rebelles et pour les déserteurs  
de l’armée ombreuse montant de la terre,  
que veulent faire ces élans de palmiers sans nombre                 
reluisant comme autant de manches de sagaies enduits                      
de graisse végétale,  
qui s’élancent immobiles  
et dépassent toutes les maisons  
jusqu’à ce que leurs cimes,                     
résonnant de songes de ramiers,                       
parviennent au toit du monde ?  

Ils y ondulent, s’écrasent puis s’effeuillent,  
mais ne reviennent pas parmi les vivants,  
et s’entassent dans le désert des étoiles,  
et deviennent des huttes innombrables  
pour les mendiants sans litière,  
pour les captifs vêtus de leur seule peau puant la poussière,  
et pour tous les oiseaux sans nid  
qui seront délivrés ensemble.  

\newpage

# 13

Rava avokoa ny fizaran-taona rehetra  
amin’ireto faritra tsy voavaky ireto  
izay mameno ny antsasaky ny tany                      
ary mampihaingo azy voninkazo tsy fantatra  
sy tsy an-klimatra na aiza na aiza. 
                          

Fipololoaran-dran-kazo vonjy maika,  
ao anatin’ny fifanjevoam-bahy maizina  
mambabo izay mety ho tsaokan-tsampaho velona.  
Losi-borona tonga vahiny  
sy tsy mahalala ny ankaniny intsony,  
dia fikapohan’elatra – tselatra –                      
amin’ny vatolampy-zavona                       
mivoaka avy amin’ny tany  
izay tsy mafana tsy mangatsiaka  
toy ny hoditr’ireo milampatra                        
lavitry ny fiainana sy ny fahafatesana.  

\newpage

# 13

Toutes les saisons sont abolies  
dans ces zones inexplorées,  
qui occupent la moitié du monde  
et la parent de floraisons inconnues  
et de nul climat.  

Poussée de sang végétal provisoire  
dans un enchevêtrement de lianes ténébreuses  
où est captif tout élan de branches vives.                          
Déroute d’oiseaux devenus étrangers  
et ne reconnaissant plus leur nid,  
puis heurts d’ailes – éclairs –  
contre des rochers de brume  
surgis du sol  
qui n’est ni chaud ni froid  
comme la peau de ceux qui s’étendent                        
loin de la vie et de la mort.  

\newpage

# 14

Inty  
ilay manana maso toa vato-miridana torimaso  
sy hodimaso mavesatra nofy,  
ilay manana tongotra milentika any an-dranomasina  
sy tànana madity mivoaka avy any,  
feno voahangy sy vongan-tsira mamiratra.  

Hatsitokotokony eo ankilan-tanjon-javona ireny  
ary ho tsinjarainy amim-piantsambo mitanjaka  
notapahin-dela,  
mandra-pihavin’ ny orana.
                          
Dia tsy ho hita intsony iny  
ary tsy hisy ho tazana  
afa-tsy ny volony aparitaky ny rivotra  
toa tonga kiborim-bolonkotona miantsody  
ary angamba koa voan-tsira matsatso.  

\newpage

# 14

Voici  
celle dont les yeux sont des prismes de sommeil
                          
et dont les paupières sont lourdes de rêves,  
celle dont les pieds sont enfoncés dans la mer  
et dont les mains gluantes en sortent,  
pleines de coraux et de blocs de sel étincelants.  

Elle les mettra en petits tas près d’un golfe de brouillard  
et les débitera à des marins nus  
auxquels on a coupé la langue,  
jusqu’à ce que tombe la pluie.  

Elle ne sera plus alors visible,                     
et l’on ne verra plus              
que sa chevelure dispersée par le vent,  
comme une pelote d’algues qui se dévide,  
et peut-être aussi des grains de sel insipide.  

\newpage

# 15

Sodoka hianao,  
hianao izay toa voronkely  
very ao anatin’ny ala rakotr’orampanala mizotra                   
hatreo an-tratran-dry Tagore,  
sy Whitman ary Jammes  
izay misolo an’i Kristy eo andoha-fandriananao  
satria tsy ny fahanteran’izao tontolo izao  
na ny an’ny andro efa mahatratra arivo taona maro  
no misafosafo eto ny volombavany fotsy  
sy matevina toy ny fanadinoana,  
toy ny fanantenana sy toy ny zavon’ny maraina mangotraka,  
ery an-tampon’ny tendrombohitra rehetra,  
mpanandro manontany ny kintana  
sy manao katroka an-tany.  

Ny fahatanorany io, anaka,  
ny fahatanorany mandrakizay :  
miova endrika –                        
angamba noho ny hiran’ireo mpanao-tononkira maminao  
izay mamorona fivavahana ho anao  
ao anatin’ity fanginana tsy taka-polopolorina  
onenan’andry sy ony,  
sy velona sy maty –  
aloky ny lasa rehetra izy sisa                      
ary tsy mihaino afa-tsy ny ankehitriny.
                          
\newpage

# 15

Tu te leurres,  
toi qui as l’air d’un petit oiseau  
égaré dans la forêt neigeuse qui va  
jusqu’à la poitrine de Tagore,  
de Whitman et de Jammes  
qui remplacent le Christ sur ta couche,  
puisque ce n’est pas la vieillesse du monde  
ni celle du jour plusieurs fois millénaire  
qui caresse ici sa barbe blanche  
et épaisse comme l’oubli,  
comme l’espoir et comme la brume des matins torrides,  
là-bas, sur toutes les montagnes,  
astrologue interrogeant les étoiles  
et fumant une pipe en terre.  
C’est sa jeunesse, ô mon enfant,  
sa jeunesse éternelle :  
métamorphosée
                          
(peut-être, grâce au chant des poëtes que tu préfères  
et qui créent pour toi une religion  
dans ce silence sans fond  
peuplé de colonnes et de fleuves,  
de vivants et de morts)  
elle n’est plus que l’ombre de tout le passé,  
et n’écoute que le seul présent.
                          
\newpage

# 16

Misy tànana harafesina tsy hita isa,  
– alona – aloka – setroka –  
miava sy manindry ladina  
ao anaty sarin’alam-boarointsaka  
saron’ahitra mandifo-dRapeto             
ivoaham-borona jamba.  

Inona no hotoazany nony disaka ?  
Inona no ho ao anaty rantsany-rivotra ?  
Ny voa bodaka mainty noho izy mena loatra  
dia efa niova ho holatra alinalina sahady  
eto amoron’ity ony tsy misy mpiandakana  
hanondrana ireto sobikam-boankazon’alina rehetra ireto.  

\newpage

# 16

Il est des mains rouillées sans nombre,                    
– ondes, ombres, fumées –                                                 
qui sarclent et marcottent  
dans un buisson de framboisiers                          
envahi d’herbes à hauteur de géant  
d’où ne sortent que des oiseaux aveugles.  

Que récolteront-elles, une fois lasses ?  
Qu’y aura-t-il entre leurs doigts de vent ?  
Les molles baies noires à force d’être rouges  
sont déjà devenues d’innombrables champignons  
au bord de ce fleuve sans piroguiers  
pour embarquer tous ces paniers de fruits nocturnes.  

\newpage

# 17

Ilay lahimainty mpameta-pitaratra                        
izay mbola tsy hitan’iza na iza ny voamasony tsy hita izany                                                
ary tsy mbola tsitakatr’olona soroka –  
ilay andevolahy toto-bakana,  
izay tomady hoatra an’i Atlas,  
ary miloloha ny lanitra fito,  
toa havalan’ny ony arivon’ny rahona izy,  
ilay ony mamonto ny sikiny sahady.  

Vakim-pitaratra arivoarivo  
no mianjera avy eny an-tànany,  
nefa mievotra mankeny amin’ny andriny  
mangan’ny tendrombohitra  
ahaterahan’ny rivotra.  

Ary manatrika ny fijaliany isan’andro hianao  
sy ny raharahany tsy misy farany ;  
manatrika ny fialany aina latsaham-potaka hianao  
raha vao maneno eny amin’ny tamboho atsinanana  
ny antsivan-dranomasina –  
nefa tsy manam-pangorahana azy intsony hianao  
ary tsy mahatsiaro akory fa mijaly indray izy                          
isaky ny fefika ny masoandro.  

\newpage

# 17

Le vitrier nègre  
dont nul n’a jamais vu les prunelles sans nombre                          
et jusqu’aux épaules de qui personne ne s’est encore haussé,  
cet esclave tout paré de perles de verroterie,  
qui est robuste comme Atlas  
et qui porte les sept ciels sur sa tête,  
on dirait que le fleuve multiple des nuages va l’emporter,  
le fleuve où son pagne s’est déjà mouillé.  

Mille et mille morceaux de vitre  
tombent de ses mains  
mais rebondissent vers son front  
meurtri par les montagnes  
où naissent les vents.  

Et tu assistes à son supplice quotidien  
et à son labeur sans fin ;  
tu assistes à son agonie de foudroyé  
dès que retentissent aux murailles de l’Est  
les conques marines –  
mais tu n’éprouves plus de pitié pour lui  
et tu ne te souviens même plus qu’il recommence à souffrir
chaque fois que chavire le soleil.  

\newpage

# 18

Vao avy namerina namaky an’i Virgile hianao,  
vao avy nihaino ny ankizy koa  
izay miarahaba ny volantsinana,  
sy ny angano ary ny ariran’ireo tsy ety intsony.  

Izao ve no fotoanan’ny tantsaha,  
ry fo mitalaho fitsaharana,  
ry fo main’ ny andro toy ny vatolampy ?  

Ny mpiandry ondry ? Tsy aty izy.  
Ny andiam-bibiny ? Jereo irery osy dia  
manan-tandroka feno zavona.  
Ny tehiny ? Indreo ny hazo miray loha.  

Ny mpiandry ondry, indrery izy mianika ny lanitra.  

Misy ahi-bao ao ambany tongony,  
misy voankazo tsy àry manodidina azy,  
ary loharano miafina izay tadiaviny.  

Ary hianao, ary hianao, mino tena ho Corydon hianao  
fa io, manoloana anao, toa misy Alexis  
izay mitsoka ny sodina  
izay nanjarian’ny rantsana rehetra.  

\newpage

# 18

Tu viens de relire Virgile,                          
tu viens aussi d’écouter les enfants  
qui saluent la néoménie,                          
et les contes et les fables de ceux qui ne sont plus.  

Est-ce l’heure bucolique,  
ô cœur aspirant au repos,  
cœur aussi hâlé que les roches ?  

Les pâtres ? Ils ne sont pas ici.  
Leurs troupeaux ? Regarde ces chèvres sauvages  
aux cornes remplies de brume.  
Leurs houlettes ? Voici que les arbres unissent leurs cimes.  

Les pâtres sont là-bas, ils escaladent le ciel.  

Il y a des herbes nouvelles sous leurs pas,  
il y a des fruits irréels autour d’eux,  
et des sources cachées qu’ils cherchent.  

Et toi, et toi, tu crois être Corydon  
tandis que, devant toi, apparaît comme un Alexis  
qui souffle dans les flûtes  
que sont devenues toutes les branches.  

\newpage

# 19

Hisy mpanao tononkira tanora indray andro  
hanatanteraka ny fanirianao tsy azo atao  
noho izy nahita ny bokinao  
saro-tadiavina toy ny voninkazo ao anaty tany,  
ny bokinao voasoratra ho an-tsakaiza zato  
fa tsy ho an-drery, na ho an’arivo.  

Eo amin’ny tanjon’aloka hamakiany anao,  
amin’ny taratry ny fony hitepoan’ny anao indray ihany  
tsy hino anao izy  
fa ao anatin’ny onja bonaika  
izay mbola hameno ny hantsana tsy misy masoandro,  
na ao anatin’ny fasika na ao anaty tanimena,  
na ao ambanin’ny vatolampy lanin-domotra  
mideza ao an-damosiny  
hatrany amin’ny fonenan’ny velona  
jamba sy marenina hatramin’ny Genesisy.  

Hitraka izy  
ary hitompo fa eny amin’ny hany  
miaraka amin’ny kintana sy ny rivotra,  
no natsangana ny fasanao.  

\newpage

# 19

Il y aura, un jour, un jeune poëte  
qui réalisera ton vœu impossible                          
pour avoir connu tes livres  
rares comme les fleurs souterraines,  
tes livres écrits pour cent amis,  
et non pour un, et non pour mille.  

Sur le golfe d’ombre où il te relira  
à la seule lueur de son cœur où rebattra le tien,  
il ne te croira pas  
dans les houles pacifiques  
dont s’empliront toujours les abysses sans soleil,  
ni dans le sable, ni dans la terre rouge,  
ni sous les rochers dévorés de lichens  
qui s’étendront derrière lui  
jusqu’au pays des vivants  
aveugles et sourds depuis la Genèse.  

Il lèvera la tête  
et sera sûr que c’est dans l’azur,  
parmi les étoiles et les vents,  
que ton tombeau aura été érigé.  

\newpage

# 20

Impiry mifampisolo  
impiry izy ihany,  
tanaty hazavana manamika,  
ny mpiasa tany eny an-kany ?  

Namafy voa inona,  
namboly taho inona,  
teo amin’ny fanjakan’ny rivotra  
sy ny tendrombohitra nahatsaka ?  

Lasa an-dakira aiza,  
an-damosin-dravina inona  
sy ambony ahitra avo  
eo antsisin’ny hariva ?  

– Minono am-boika mainty,  
anandrano sy solila,                          
dia indreo mitsilany,  
mitsinjo ny kinta-mitsiry
                          
mandra-pivakinareo,  
ry tenina mena sy mainty,  
ary mandra-pandroban’ny andro  
ny famoloany eny an-danitra ambony.  

\newpage

# 20

Que de fois relayés  
et que de fois les mêmes,  
dans la lumière ruisselante,  
les laboureurs de l’azur ?  

Ont semé quelles graines,  
ont planté quelles tiges  
au royaume du vent  
et sur les monts arasés ?  

Sont en quel inconnu,  
derrière quel feuillage  
et sur quelle herbe haute,
près des rives du soir ?  

– Boivent à une source noire,  
arrachent cressons et menthes,  
puis, couchés sur le dos,  
regardent les astres croître  

jusqu’à votre éclosion,  
ô glaïeuls rouges et noirs,  
et jusqu’au saccage par le jour  
de leurs aires aériennes.  

\newpage

# 21

Ilay teraka talohan’ny fahazavana,  
moa ve izao no andro fahafitony,  
izao, toy ny omaly ary toy ny mandrakizay                                           
ho avy sy efa lasa ?  

Teraka indray anefa izy,  
miaraka amin’ny torimason’ny vorona  
ary mandritry ny iafenan’ny vatofotsy  
eny amin’ny kizo tokana nilaozan’ny osivavy,  
toy ny arabe ihazakazahan’ny fanginana.  

Nefa tsy misy hitanao afa-tsy ny masony alinalina,  
ny masom-bibilava sy telozorony  
izay misokatra tsirairay  
eny amin’ny vahin-danitra.  

\newpage

# 21

Celle qui naquit avant la lumière,  
est-ce aujourd’hui son septième jour,  
aujourd’hui comme hier et comme en l’éternité                  
sans passé ni futur ?  

Elle renaît pourtant  
avec le sommeil des oiseaux  
et tandis que se cachent les pierres blanches  
sur les sentiers qu’ont désertés les chèvres                        
comme sur les routes où court le silence.  

Mais tu ne vois d’elle que ses myriades d’yeux,  
ses yeux reptiliens et triangulaires  
qui s’ouvrent un à un  
entre les lianes célestes.  

\newpage

# 22

Eo amoron’ny aloka miandrona  
ambony valamparihy  
mafy sy mihanjaka toy ny vatolampy,  
nefa anirian’ny ahi-maroroka,  
dia misy mpanjono tsy hita isa milahatra  
sy manipy fintana.  

Ary any an-tendrombohitra mihavory  
toa voankazo mihamasaka,  
ka hatreny an-dohasaha mihalava sy mihamando  
mihoatra noho ny voantango,  
dia misy losi-boro-mangina  
ary fivilim-pahazavana jamba  
izay samy manaitra ny trondro  
ka tsy mampanaikitra azy.  

Tompon’ny vintana  
ary tsy manahy na inona na inona,  
mifampiantso amin’ny feony aloka ny mpanjono  
mba hamelatra ny harato  
hamerenany any an-dranomasina  
an’ireto trondro volafotsy sy jaky  
izay miporitsaka, tsy azo, eran’ny lanitra.  

\newpage

# 22

Au bord des ombres qui stagnent,  
sur des digues  
dures et nues comme les roches,  
mais où croissent des herbes précoces,  
des pêcheurs sans nombre s’alignent  
et jettent la ligne.  

Des cimes qui s’arrondissent  
comme des fruits qui mûrissent,  
aux vallons qui s’allongent et deviennent plus humides  
que les melons,  
se suscitent des fuites d’oiseaux furtifs  
et des dérives de clarté aveugle  
qui effraient pareillement                       
et empêchent de mordre.  

Maîtres du destin  
et ne s’inquiétant de rien,  
les pêcheurs s’interpellent de leur voix d’ombre  
pour tendre les filets  
dans lesquels ils rendront à la mer  
ces poissons d’argent et de pourpre                    
qui se faufilent, insaisissables, à travers l’azur.  

\newpage

# 23

Milaiko                        
toa reniomby baka  
na toa ombalahy mahery  
voatraingo efatra,  
io reniala iray mivoaky ny tany,  
ka mandady eny amin’ny rindrina,  
ary mihantona, sahirana, eny ambonin’ny hazo.  

Manipy kofehy izay entin’ny rivotra  
manao trano mipaka amin’ny lanitra  
ary mamelatra harato manerana ny hany.  

Aiza ny voro-maro soratra ?  
Aiza ny mpiantsa ny masoandro ?  
– Ny taratra mipololoatra avy amin’ny masony matin-tory,  
ao anatin’ny antsavilin’ny vahy,  
dia mamelona indray ny nofiny sy ny akony  
amin’ity fanalapierin’ny angamenavava  
izay miova ho andian-kintana,  
mba handositra ilay fandrik’ala,  
horovitin’ny tandro-janak’omby mifalihavanja.                    

\newpage

# 23

Lente  
comme une vache boiteuse  
ou comme un taureau puissant  
aux quatre jarrets coupés,  
une grosse araignée noire sort de la terre  
et grimpe sur les murs  
puis s’arc-boute péniblement au dessus des arbres.  

Jette des fils qu’emporte le vent,  
tisse une toile qui touche au ciel,  
et tend des rets à travers l’azur.
                          

Où sont les oiseaux multicolores ?  
Où sont les chantres du soleil ?  
– Les lueurs jaillies de leurs yeux morts de sommeil  
dans leur escarpolette de lianes,  
font revivre leurs songes et leurs résonances  
en cette évanescence de lucioles  
qui devient une cohorte d’étoiles  
pour déjouer l’arachnéenne embûche  
que déchireront les cornes d’un veau bondissant.              

\newpage

# 24

Voa inona, salohy inona  
no nianjera ao anaty ahitra  
ary afenin’ny rantsa-madinika ?  

Vatosoa voadidy inona  
no mifangaro amin’ny akoravato  
rako-javo-matevina ?  

Anaty tànana kitroina  
sy henjana toa mofo  
nianjadian’ny hain’andro,  
tànana vitan-drantsa-miraikitra  
tsy misy lokony,  
indreto fototra arivoarivo  
mitady ny very  
aty an-tany  
ary mamaka eo ampovoan’ny tanimbilom-pandrotrarana                          
izay nanjarian’ny takamaso rehetra.  

\newpage

# 24

Pour quels fruits, pour quelles grappes  
tombés dans l’herbe  
et cachés par les ramilles ?  

Pour quelles gemmes taillées  
confondues avec les cailloux  
couverts de brume épaisse ?  

Entre des mains calleuses  
et rudes comme du pain  
dévoré par le soleil,  
des mains faites de doigts palmés  
sans couleur,  
voici des myriades de torches  
à la recherche de ce qui fut perdu                    
sur la terre  
et qui germe au milieu de la prairie de chiendents  
qu’est devenu tout ce que peut embrasser le regard.  

\newpage

# 25

Ela-drano, fitara-mamiratra                      
– solomaso ho am-pahina, sa ho an-jokiny ? –  
vilaorin’anakandriamaso                       
malambo toy ny hoditra fotsin’ny lisy,  
ary mora poritra mihoatra noho ny hohon’ankizy…  

Teraka ny rivotra any ankoatry ny tendrombohitra,  
ary mandady hatraty izay atorian’ny zava-maniry  
izay baboiny dia ilaozany.  

Eza-pahazavana manenjika azy  
hatrany amin’ny efitry ny kintana  
voafafy ela-drano sy fitaratra  
aman-bilaorin’anakandriamaso  
manjelatra amin-panginana  
ary manoro làlana feno ahitra  
tapatapahin’ony feno vatokely,  
amin’ity volana toka-maso  
izay mandraingiraingy eo                        
ary hoverin’ny fipararetran’ny volomasony kely indrindra.  

\newpage

# 25

Lames d’eau, verres étincelants  
– lunettes pour myope ou pour presbyte ? –  
velours de prunelles  
lisse comme le cuir blanc des lis                         
et plus fragile qu’ongle d’enfant.  

Les vents naissent au delà des montagnes  
et glissent jusqu’ici où dorment les plantes  
qu’ils saccagent puis abandonnent.  

Élan de lumière à leur poursuite  
jusqu’au désert sidéral  
jonché de lames d’eau, de verres  
et de velours de prunelles  
luisant silencieusement  
et indiquant une route herbeuse  
entrecoupée de fleuves caillouteux,  
à cette lune borgne  
qui y chancelle                         
et qu’égarerait le moindre tremblement de ses cils.
                          
\newpage

# 26

Nanangana tilikambo tany ambanin’ny rivotra hianao,  
dia nitorovoka eo ambonin’ny rano,  
ry mpanjakavavy tsy manan-tarehy,  
manan-tendrom-pehiloha  
mihatsy izay-ho-tonga-orana,  
sy diamondra manjavona
vita amin-kintana, ary amin-kintana fotsiny.  

Ry fanahy soan’ny zava-miova,  
ry sady rahavavy no zanakavavi-                        
n’ny volana vao teraka  
eny antsisin’ny tanimboly iray,  
nanorina teny ambanin’ny rivotra hianao,  
ary monina eo ambonin’ny rano,  
toy ny nofinofim-pahendreko !  

Mampaninona antsika ny faharavana tampo-                         
k’izay fanjakantsika !  
Toy ny tilikambonao, toy ny ahy,  
toy ilay mpamitaka hitsahin’ny tongotsika,  
ity hafaliana mampanjelatra ny masontsika  
na dia ho tankina haingana aza izy,  
moa ve tsy hiverina amintsika hafa sy vaovao izy ?  

\newpage

# 26

Tu t’es construit une tour sous le vent                
puis tu t’es accroupie sur l’eau,  
ô reine sans visage  
dont la pointe de la couronne  
défie ce-qui-deviendra-pluies,  
et dont les diamants embués                         
sont faits d’astres, et rien que d’astres.  

Ô belle âme de ce-qui-change,  
ô sœur et fille, tour à tour,  
de cette lune qui vient de naître  
à l’orée d’un verger,  
tu as bâti sous le vent  
et tu habites sur l’eau  
comme mes rêves de sagesse !  

Que nous fera la chute brusque  
de ce qui est notre royaume ?  
Comme ta tour, comme la mienne,  
comme la perfide que foulent nos pieds,  
cette joie dont pétillent nos yeux,                   
si elle doit bientôt s’éteindre,                      
ne nous reviendra-t-elle pas autre et nouvelle ?                       

\newpage

# 27

Rahavavin’ny fanginana amin’ny alahelo,  
ny voninkazo izay tsy manana afa-tsy ny hasoany  
sy ny fitokany monina,  
ny voninkazo – sombim-pon’ny tany  
miara-mitepo amin’ankany –  
matory izy eto sa manonofy,  
eto am-paran’ny vintany ?                        

Ny rantsan-tànana  
izay tsy nila aminy afa-tsy ny hatanorany,  
ny rantsan-tànana rehetra dia efa nifamihina  
ao anaty hadio mafanan’ny lamba –  
afa-tsy ny ahy izay bakora fatratra  
ary mahay mikenakena  
ny zava-malemy.  

Mikasoka amin’ny voninkazo koa ny molotro,  
ny voninkazo miha-saropantarina  
ary miha-tsara tarehy, ary sahisahy tampoka.
                          
Ary reko,  
mifamahofaho amin’ny fiainan’ny ahitra  
ny bitsibitsiny farany ;  
ho toa hampahory izy  
tsy teo ireto hanitra miadana ireto, ry Tompo,  
izay miara-mandositra amin’ny fiainany ! 
                          
\newpage

# 27

Sœurs du silence en la tristesse,  
les fleurs qui n’ont que leur beauté  
et leur solitude,  
les fleurs – morceaux du cœur terrien  
palpitant à l’unisson des nids –  
dorment-elles ici, font-elles des rêves  
sur la fin de leur destinée ?  

Les doigts  
qui ne voulaient d’elles que leur jeunesse,  
les doigts se sont tous joints  
dans la chaude blancheur des draps –  
sauf les miens qui sont si frêles                         
et qui savent tant choyer  
les choses délicates.  


Mes lèvres aussi frôlent les fleurs,  
les fleurs devenues plus mystérieuses,  
et plus belles, et brusquement hardies.                        

Et j’entends,  
mêlées à la respiration des herbes,  
leurs dernières confidences.  
Ah ! comme elles seraient douloureuses                         
sans ces parfums pacifiques, Seigneur,                       
qui s’évadent avec leur vie !                          

\newpage

# 28

Henoy ny zanakavavin’ny orana  
izay mifanenjika mihira  
ary mikorisa  
amin’ny zahatra tanimanga  
na boza-tenina  
izay manafo ny tranon’
ny velona.  

Mihira izy,  
ary ny hirany dia mirehitra indrindra  
ka zary toloko,  
dia miafara ho bitsibitsika …  
Angamba mba handrenesana kokoa  
an’ity antsom-borona izay mampientana anao.  

Vorona iray manireny ao anatin’ny alina,  
Ary tsy manahy ny ho babon’ny zazavavindrano ?  
O ry fahagagana ! o ry tolotra tsy nampoizina !  
Nahoana hianao no diso fodiana ?  
Lasan-kafa angaha ny ankaninao,  
tamin’ny hianao nanara-nofy tany am-paran’ny tany ?  

\newpage

# 28

Écoute les filles de la pluie                       
qui se poursuivent en chantant  
et glissent  
sur les radeaux d’argile                        
ou d’herbes de glaïeuls                       
qui couvrent les maisons des vivants.  

Elles chantent,  
et leurs chants sont si passionnés  
qu’ils deviennent des sanglots  
et se réduisent en confidences…  

Peut-être pour mieux faire entendre  
cet appel d’oiseau qui t’émeut.  

Un oiseau seul au cœur de la nuit,  
et il ne craint pas d’être ravi par les  
ndines ?  
Ô miracle ! ô don inattendu !  
Pourquoi rentres-tu si tard ?  
Un autre a-t-il pris ton nid                       
tandis que tu étais en quête d’un rêve au bout du monde ?  

\newpage

# 29

Misy ranovelona                        
miboika any amin’ny tsy fantatra,  
nefa mampando ny rivotra  
sotroinao,  
ary irinao ny hahita azy  
ao ankoatr’ity fonjam-batolampy                        
niongotra tamin-johary tsy manana anarana.  

Miondrika hianao,  
ary ny rantsam-tananao dia misafosafo ny fasika.  
Tampoka, mahatsiaro ny fahazazanao hianao,  
mbamin’ny sary nahafaly azy —  
indrindra ilay misy ireto teny tsotra nefa mahagaga ireto :  
« La vierge aux sept douleurs ».  

Ary misy ranovelona hafa hitanao  
tsy mitsaha-miboika eo ambany masonao,  
nefa mampitombo ny hetahetanao :  
ny alokao  
— aloky ny nofinao —  
zary fito  
ary mivoaka avy aminao,  
manavesatra ny alina efa feno.  

\newpage

# 29

Il est une eau vive  
qui jaillit dans l’inconnu  
mais qui mouille le vent  
que tu bois,  
et tu aspires à sa découverte                       
derrière ce roc massif  
détaché de quelque astre sans nom.  

Tu te penches,  
et tes doigts caressent le sable.  
Soudain tu repenses à ton enfance  
et aux images qui l’ont charmée —  
surtout à celle où ces mots naïfs mais émouvants se trouvaient :  
« LA VIERGE AUX SEPT DOULEURS ».  

Et voici une autre eau vive  
qui ne cesse de sourdre sous tes yeux,  
mais qui attise ta soif :  
ton ombre  
— l’ombre de tes rêves —  
devient septuple                         
et, émergeant de toi,  
alourdit la nuit déjà dense.  

\newpage

# 30

Zava-poana avokoa ve ireto tombantombana rehetra  
izay te-hanome elatra antsika  
ary mampanantena                         
fa hamabo Martiana vavy isika indray andro any ?  

Zava-poana koa ve ilay nofy
izay namery an’Icare  
mihoatra noho ny hainandro  
nisotro ilay savoka mahagaga?  

Nefa tena fandresena azo antoka                          
no efa ambaran’ireto marika rehetra ireto                          
ifanaovan’ny tany sy ny lanitra  
eo amoron’ny torimaso :
                          
eto amin’ny vohitsika velona,  
hatramin’ny tranotomboka mahantra indrindra  
no mamaly ny antso-afo  
mipoitra eny amin’ny kintana terabao.  

\newpage

# 30

Vaines, toutes ces anticipations  
qui veulent nous donner des ailes  
et qui promettent  
que nous séduirons un jour quelque Martienne ?  

Vain aussi, le rêve                       
qui perdit Icare  
plus que le soleil  
qui but la cire merveilleuse ?  

Mais quel triomphe certain                          
n’annoncent déjà tous ces signaux  
que terre et ciel s’envoient  
à l’orée du sommeil :
                          
dans nos cités de vivants,  
jusqu’aux plus humbles huttes  
répondent aux appels de feu  
jaillis des étoiles naissantes.  

\newpage



Jean-Joseph Rabearivelo, *Nadika tamin'ny alina / Traduit de la nuit*, Édition électronique, 2020.
https://rabearivelo.huma-num.fr/traduit-de-la-nuit.xml