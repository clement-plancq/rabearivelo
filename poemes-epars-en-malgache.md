# Lova

Rehefa midona ilay Ora mpanova,  
tsarovy, ry lala, fa ireto no lova  
navelan’ny foko hatramin’izao,  
tahiry mangina napetrany ho anao ;  
Ribà nifatoran’ilay Sovenira,  
sy an-dàlana vitsy natao tonon-kira : …  

Sokafy ny boky nakaton’ny taona,  
kanefa velarin’ny foko misaona ;  
henoy eo ny senton’ny ratra manjo —  
ilay ratra tsy maty, ilay ratra tsy lo  
sy mbola mitsiky ary miafina mora,  
anatin’ny foko — ny foko tanora.  

\newpage
# Legs

Quand l’Heure-qui-change sonnera,  
rappelez-vous, ô très-aimée, que le legs  
laissé jusqu’ici par mon cœur  
pour vous, dans la profondeur de son silence,  
est ceci : – Quelques vers à mettre en musique,  
– De frêles rubans où l’on a attaché les souvenirs…  

Feuilletez-y le Livre que les Ans ont fermé,  
mais que mon cœur en deuil ouvrira –  
Vous entendrez les sanglots de la blessure –  
La blessure qui est toujours ouverte, et qui n’est jamais fermée,  
– Oui, cette blessure qui sourit tout en se cachant –  
au fond de mon cœur – mon jeune cœur.  

\newpage
# Lavenona hadino

Nantsoiko tao anatin’ny aizina hianao,  
fony aho very làlana nitady hodiavina,  
toy ny zanak’omby sara-kinjana  
ka miolomay eo anatin’ny kirihitra,  
sy mimà lavitry ny tanàna,  
manondro-bava miantsinanana  
manandrify ny toeran’ny fahitra,  
mandefa hanina tsy mivaly  
izay naverin’ny ako an-tratrany  
ka mandratra ny fony toy ny tsipika anivona !  

Tao anatin’ny aizina,  
teo ambavahadin’ny fiainana,  
ny tongotro malia, ny tanako bakora,  
ny fahazazako, ny fahadalako —  
izany rehetra izany,  
ny heriny manontolo  
samy nangetaheta anao ;  
nefa niverina maina  
sy voatosika, ary fantatra.  

Niposaka tsikelikely ny fahazavana !  
natodin’ny vintana ny diako  
ka nomeny helo-drano tsy nampoizina ;  
ary izay kosa ve hianao vao manoina,  
manoina tsy antsoina intsony ?…  
Asa ! tsy fantatro  
raha hamaly voina ny aizina aho,  
ka hampikimpy ny maraina  
eo an-dohanao !  
Tsy fantatro,  
tsy fantatro  
raha hanana ny herinao taloha aho,  
ka hamaly ratsy ny ratsy,  
raha hety ho vantanim-bonona  
toa voasary amoron-dalana ;  
naniry tsy notondrahana  
nefa toazan’ny mpandalo !  

Fa nantsoiko hariva hianao,  
nefa nandao ahy nandritry ny alina,  
ary tsy manoina raha tsy maraina !  

\newpage
# Cendres oubliées

Je t’ai appelée au milieu des ténèbres,  
comme je perdais ma route  
ainsi qu’un jeune taureau qui, séparé du troupeau,  
s’égare dans la luxuriance d’un buisson  
et mugit loin du village,  
et dresse son museau vers l’est  
à la direction du grand parc  
et se dépense en des regrets sans suite  
que les échos renvoient en sa poitrine  
pour blesser son cœur, tels des sagaies empoisonnées.  

Au milieu des ténèbres,  
au seuil de la Vie,  
mes pieds fragiles, mes mains frêles,  
mon enfance, ma candeur –  
tout cela,  
de toute sa force,  
avait soif de toi,  
mais revint avec ses dix doigts et,  
en plus, des coups. Revint déçu.  

Depuis, le soleil a peu à peu brillé,  
et un beau sort a été mon nocher  
et il m’a atterri en un port inattendu.  
Oh ! et ce n’est que maintenant que tu réponds,  
que tu réponds sans plus être appelée ?…  
Je ne sais, je ne sais  
si je dois venger les ténèbres  
et éteindre le matin  
sur ta tête !  
Je ne sais  
si je dois reprendre envers toi ton ancienne froideur  
et répondre au mal par le mal !  
Ou s’il faut que je tolère  
ton sans-gêne,  
ainsi que l’oranger du bord de la route :  
il a grandi sans qu’on s’en occupât,  
et, maintenant, à la bonne saison, tout passant le saccage.  

Ô toi que j’ai appelée le soir  
mais qui m’as délaissé toute la nuit,  
et ne me réponds que le matin !  

\newpage
# Ao An’Ala

Ilentehan’ny lefona alefan’ny andro,  
lefona fahazavana,  
ny fo makadirin’ny ala,  
ka indro maràtra,  
maràtra  
ao anatin’ny fahanginana.  
Maràtra ! Tsy misy mamehy ny ratrany,  
ka mitsinika mora,  
mora dia mora  
ny rany…  

Mitsinika mora  
dia mameno sy mamonto  
ny ravinkazo alin-kisa,  
dia manerana ny toerana rehetra  
sy ny zavatra rehetra,  
hatramin’ny feon’ny voron-kely tonga farina,  
sy manjary toloko ;  
hatramin’ny tselatra roambifolon’  
ny lolo  
sy ny masony mivaivay  
tonga haboka ;  
hatramin’ny fanahin’ny mpianala  
izay manjary vitsy teny,  
fa sempotry ny ra…  

— Dia ra-hanitra  
feno  
ny ain’ny ala efa konka, sy feno  
ny zava-miafina ao.  

\newpage
# En forêt

Les sagaies que lance le jour,  
ces sagaies de lumières,  
se plantent dans l’immense cœur de la forêt,  
et le blessent,  
le blessent  
dans la profondeur du silence.  
Blessé ! et nul ne panse cette blessure,  
et coule doucement,  
doucement, tout doucement  
du sang.  
Coule doucement,  
et mouille et imbibe  
les feuilles innombrables,  
puis pénètre tous les lieux  
et toutes les choses  
jusqu’à la voix des petits oiseaux qui s’enroue  
et qui devient des râles ;  
jusqu’aux douze queues des  
papillons  
et leurs regards enflammés  
qui pâlissent ;  
jusqu’à l’âme des voyageurs,  
lesquels ne savent plus guère parler,  
étant étouffés de sang…  

– Du sang-parfum  
imprégné  
de la vie de la forêt putride, et imprégné  
de toutes les forces qui y sont cachées.  

\newpage
# Tsangambato

Ny olo-malaza, ny nahavita soa,  
Ny tian-kotadidy sy hohajaina koa,  
Di*a* omen-tsangambato le*hi*be sady tsara  
Hohajain’ny solofo sy ny zaza any am-para.  

Jeneraly malaza fa nahery fo,  
Mpanoratra fantatra fa ho nanan-jo ;  
Ny vitan’ireny dia latsak*a* anaty,  
Ka omen-tsangambato izy rehefa maty.  

Vato sarobidy no anaovan’ an’ireny,  
Ho hitan-jafiafy *sy* hisy hojereny ;  
Ny volana lasa, ny taona mandalo,  
Ny anarany tsy miova, tsy mivalovalo.  

Ny nofo no maty, ny anarana tsia,  
Eo am-bavan’ny velon*a*, ataony tabiha.  
Ny ela nitoerana tsy mahay manafo*a*na :  
’lay anara-malaza di*a* mbola tsaro*a*na.  

Ny fiainana, hono, di*a* saham-boninkazo  
Halaky ho levona, fa’ mora malazo ;  
Nandroso *Mr. GRANDJEAN* sy *Dr. VILLETTE*,  
Nanao *ANTIFARASINA*, nanao *NUTETE.*  

’Lay *NUTETE* malaza sy mpamonjy aina,  
Ny *ANTIFARASINA* manony mpitaraina  
Omeko tsangambato tsy tontan’ ny ela,  
Ts*y* hial*a* ao am-bava, ho fitenin’ ny lela.  

Ajoroko eto*a*na ary ’lay tsangambato,  
Tsy ho lefin’ny volana na taona zato,  
Ataoko tel*o* olana ho saro-bahana,  
Ataok*o* avo toeran*a* ho talaky fahitana.  

Ny lafin*y* ivoho ataoko vato masina  
Ho fankalazana ny *ANTIFARASINA,*  
Ary ’lay manolo*a*na ho an’ny *NUTETE*  
Sy *Mr. GRANDJEAN* ary *Dr. VILLETTE !*  

K. VERBAL.  

\newpage
# Tsangambato

Les grands hommes, ceux qui ont accompli leur devoir  
Ceux qui méritent le souvenir ainsi que le respect,  
À eux les stèles et monuments, grands et grandioses  
Que respecteront nos enfants et les générations à venir.  

Généraux célèbres de par leur courage,  
Écrivains renommés de par leurs luttes ;  
Ce qu’ils ont accompli reste dans nos cœurs,  
À eux les stèles et monuments à leur mort.  

De pierre mémorable seront ces ouvrages,  
Que contempleront nos descendants émerveillés,  
Les mois passeront, les ans se succèderont,  
Leurs noms ne changeront pas, ne s’effaceront.  

La chair meurt, le nom jamais,  
Sur la bouche des vivants, Gloire, Honneur !  
Le lieu où ils résident jamais ne s’effacera :  
Ces noms célèbres resteront dans les mémoires.  

La vie, dit-on, est un verger,  
La vie partira vite en cendres, car putrescible.  
Mais s’avancèrent Mr. *GRANDJEAN*  et le Dr. *VILLETTE* ,  
Faisant *ANTIFARASINA*, faisant *NUTETE* *.*  

Ce *NUTETE* célèbre et qui sauva des vies,  
Cet *ANTIFARASINA* qui fit taire les plaintifs.  
J’offrirai des stèles que ne détruira pas le temps,  
De la bouche ne sortiront pas, de la langue seront langages.  

Je dresserai ici le monument  
Que ne plieront pas les mois et les années,  
Je le ferai par trois nœuds difficiles à défaire  
Je le mettrai en hauteur pour qu’il soit de suite visible.  

Je ferai de son verso une pierre sacrée  
Pour célébrer l’*ANTIFARASINA*  
Et son autre côté sera pour le *NUTETE*  
Et pour Mr. *GRANDJEAN* et pour le *Dr.VILLETTE *!  

(Traduction de Jean-Luc Raharimanana)

\newpage
# Tsanta

Misento ny fanahy,  
Ka ory lava izao ;  
Ny tena koa manahy,  
Tsy hita izay hatao.  

Tsaroana fa mivena  
Ny hery ao antsaina,  
Tsy sahy manantena  
Fitia tokin' aina,  

Izany ra’hariva,  
Nijery ao Anosy ;  
Ka efa mba madiva,  
Handalo ’reo arosy.  

Ny feon’ireo tsiriry,  
Miraona aok’izany,  
Toa mainka mampikiry,  
Ny sentoko hankany.  
Ny feon-kitanotano  

Anaty lohasaha,  
Ny onjan-drenirano,  
Hisompatr’ahy angaha ?  
Ry alina ô, avia,  
Hanony ’tony foko ;  
Mijaly e ! satria  
Vesaran’ny toloko.  

Ry fo misentosento,  
Sy ory, mitomany,  
Ry vintana ô, mba ento  
Zay mahasoa izany !  

\newpage
# Élégie

L’âme soupire  
Et Tristesse est éternelle ;  
L’être aussi redoute,  
Ne sachant que faire.  

Me souviens car vacillante  
Est cette ardeur dans l’âme  
Appréhendant l’espérance  
Et l’amour garants de la vie.  

Ainsi quand le soir,  
Le regard vers Anosy,  
L’astre bien bas déjà,  
Passent, passent les oies…  

Le chant des sarcelles  
Qui s’étend comme jamais,  
Comme à l’obsession,  
Pousser mon soupir à y mourir,  
Le chant de l’oiseau-râle…  

Dans les vallées,  
Les rivières et leurs flux et reflux  
Me divagueront-elles ?  
Chère nuit, ô je t’invite  
À bercer d’ondes ce triste cœur ;  
Je souffre ! Car  
Sous les plaintes, écrasé…  

Mon cœur soupirant  
Triste et de pleurs,  
Ô Destinée, que soit l’heure  
Pour le doux et le meilleur…  

(Traduction de Jean-Luc Raharimanana)

\newpage
# Zavona

Feno vovo-bolamena  
Ny tendrombohitra avo,  
Ka mamiratra jerena,  
Na toa manjavozavo.  

Eny, harivariva lahy,  
No ’lay jotoana tiako  
Raha faly ny fanahy,  
Izay no fifaliako.  

Avy any lavitra any,  
Misy laharana tsiriry,  
Mihira, mifanontany —  
Toa mifanontany : Firy ?  

Harivariva sahady…  
Ny masoandro nde’ hatory,  
’Zaho kosa mbola hitady,  
Ny fanafan tsorisory !  

Ry rivotra ô, mba tsofy,  
Ho fofori aina mamy,  
’Rony hanitry ny nofy  
Izay tsy mba mety tamy  

Vintana ô, adidinao  
Ny hampahita izany,  
Koa avia, mba alefao  
Ny fahasambaran-tany !  

Hatory ny miaina,  
Omeo ny nofy mamy ;  
Ka ny fiadanan-tsaina  
Hameno ny ora tamy !  

\newpage
# Brumes

Couvertes de poussière d’or  
Les montagnes hautes,  
Brillent aux regards  
Malgré brumes et brouillards.  

Oui, mes amis, le soir tombant  
Est bien ce temps que je préfère.  
Quand l’âme se réjouit,  
Ainsi je reconnais ma joie.  

Venue de loin, là-bas,  
Une armée de sarcelles,  
Chantant, s’interpellant,  
Comme se comptant : combien ?  

Petite nuit déjà, crépuscule…  
Le soleil qui s’en va dormir,  
Et moi, qui encore cherche  
Le remède-aux-soucis !  

Ô Zéphyr, souffle donc,  
Pour que soient haleine douce  
Ces senteurs de songes  
Qui tardent à venir.  

Ô Destinée, ton devoir est ainsi  
De rendre cela possible,  
Alors, viens donc, laisse venir  
Tout le bonheur de la terre !  

Les vivants vont dormir,  
Offre les rêves doux ;  
Et que la paix de l’âme  
Emplisse l’heure qui vient !  

(Traduction de Jean-Luc Raharimanana).

\newpage
# Alahelo

Raha tonga ilay ora tsy maintsy hidona :  
Ny fahafatesana hitaky ny aiko,  
Ny fasan-tsy mihaino ny foko mifona —  
izao no iriko ho hany mba baiko :  

Ny maso hikimpy tsy mba hitomany  
Ny mba halahelo ny fahadalana  
Izay raisin’ny maro ho didin’ny tany,  
Toaviny ho didy sy ataony lalàna…  

Fa handrotsaka kosa tomany mangina  
Tomany voavonton’ ny aiko rehetra,  
Ho enti-manao : veloma, masina,  
Ny soa nokasaina hanova ny toetra.  

Ny molotro, hikombona anisan’ny maty.  
Tsy mba hitanisa ny zava-mahory,  
Na hametraka adidy, ny sento tsy tanty !  
Ambonin’ny vintana atao : sorisory !  

Fa hiteny malemy, toa amin’ny foko,  
« Tsy izy no diso, na azo disoina,  
Raha toa aho very sy feno toloko !  
O ! Izy niantso, fa izaho tsy nanoina ! »  

\newpage
# Tristesse

Quand sera l’heure inéluctable,  
La mort réclamant ma vie,  
La tombe qui n’écoute mon cœur implorant —  
Voici mon désir et seul ordre :  

Les yeux qui se ferment n’iront pleurer  
Les tristesses et les folies  
Que le nombre prend comme normes  
Et que tous érigent en règles et lois de ce monde…  

Mais seront versées des larmes de silence,  
Des larmes que ma vie aura alourdies,  
Pour dire ceci : au revoir, soyez bénis,  
Le bien que l’on a projeté changera les âmes.  

Mes lèvres qui se ferment seront des morts.  
N’iront énumérer les choses bien tristes,  
N’imposeront devoirs et soupirs bien trop lourds !  
Les actes au-dessus du sort : ne sont que tracas !  

Mais elles, mes lèvres, comme de mon cœur, murmureront :  
« Ce n’est pas de sa faute, et nul n’a le droit de lui donner tort  
Si je me suis perdu et me suis empli de tristesse !  
Ô ! Son appel fut, mais c’est moi qui n’ai point réagi ! »  

(Traduction de Jean-Luc Raharimanana)

\newpage
# Fahatsiarovana

Tambonin’ny fasika, amoron’ny rano  
No toa nananganako ny androko lasa ;  
Ary vorona mainty, dia goaika sy vano,  
No sisa mandatsa ny zava-boakasa.  

— Ny zava-boakasa tsy vita — nirina !  
Ny tsiky nomena, tsy nisy mpamaly !  
Tsaroako miverina mora, mangina  
Ny salovan-tavan’ ny androko omaly.  

Midoboka mafy ny foko. Ny saiko.  
Mibanjina zavatra an-koatry ny nofo :  
Ary misy aim-bao mameno ny aiko  
Toa rivo-mahery manao tora-jofo…  

Ny fasika lasa navalan’ny rano —  
Voapaokan’ ireny ny andro lasa.  
O ! asanareo re, ry goaika sy vano,  
Raha toa dia handatsa ny zava-boakasa !  

\newpage
# Souvenirs

Sur le sable, au bord de l’eau,  
Il me semble avoir bâti mes jours passés,  
Et oiseaux noirs, hérons et corbeaux,  
Seuls restent à rire de ce qui a été projeté.  

— Ce qui a été projeté, et inachevé — désiré !  
Les sourires offerts, restés sans réponse !  
Me revient, je m’en souviens, lentement, en silence,  
Le voile qui a couvert le visage de mes jours d’hier.  

Mon cœur battant fort. Mon esprit  
Contemple un au-delà de la chair :  
Et une vie nouvelle envahissant la mienne,  
Comme un vent violent qui tourbillonne…  

Le sable de jadis emporté par l’eau —  
Les jours passés ont de même été fauchés.  
Ô ! Libre à vous, ô hérons et corbeaux  
De vous moquer de ce qui a été projeté !  

(Traduction de Jean-Luc Raharimanana)

\newpage
# Fa… Velona Indray

## I

Ny foko efa lanin’ny biby nandalo,  
Ka sombiny sisa navelany ho ahy !  
Ny volana ho avy toa volana *adalo*,  
Ho fitomania-mahavery fanahy !

Ho viza-miandry va re, ka handao  
Ity heriko sisa izay sasa-mitady  
Ny fanantenana izay misy aminao,  
Ry vola-baliakan’ny *alahamady* ?

## II

Mijaly ny foko, kanefa tsy haiko  
Lazaina aminao re ny anton’izany  
Satria sady feno no vonto ny saiko —  
Dia feno sy vonto ary mamon-tomany.

Fanginana sisa hatao fanafody  
Hanaisotra ilay tsy mba fantatra dina ;  
Angamba izay heriko very, mba hody  
Rahefa ny sento no mety mangina…

## III

Ny sento ?… efa mandry ao anaty fanahy,  
Toy ny fandrin’ny fotaka ao ambany kamory !  
Tsy afa-misondrotra mba hampanahy,  
Mangina tsy hendry toa *zaza matory*.

Kanefa, tandremo !… Avela hitony,  
Fa sao dia mitroatra ilay jaly taloha !  
Aza tabatabaina, aza tairina intsony,  
Rotsio mba hatory, fa sao dia mifoha.

*Ka hitsangana indray ilay foko efa maty,  
Hitsanga-kilaza ny anton’izao,  
Ha fantatra izay mampahory ao anaty :  
Angamba tsy hafa fa tena… ASANAO.*

\newpage

# Mais… Revenu à la vie

## I

Mon cœur a tant été dévoré par les bêtes errantes  
Qu’il ne m’est resté que simples reliefs !  
La lune nouvelle semble être de rancœur,  
Pour lune de pleurs à perdre l’âme.

Serais-je lassé d’attendre, et abdiquera-t-elle  
Ma force dernière en quête incessante  
De l’espérance en toi,  
Ô Lune pleine des rois triomphants ?

## II

Mon cœur souffre, et pourtant je ne sais,  
Je ne sais vous dire la raison de tout cela.  
Car mon âme est à la fois pleine et outrée —  
Et pleine et outrée, et ivre de pleurs.

Reste le silence comme seul remède,  
Pour déraciner ce mal sans loi connue ;  
Sans doute qu’elle me reviendra ma force perdue  
Quand enfin le soupir daignera se taire…

## III

Le soupir ?… étendu déjà sous mon âme  
Comme l’est la boue sous l’étang,  
Inapte à se lever pour apeurer les âmes,  
Faussement soumis comme un enfant qui dort.

Mais prudence… la garder tenue,  
Pour qu’elle ne se lève pas, la douleur de jadis,  
Pas un bruit, ne la réveille plus,  
Berce-la pour qu’elle s’endorme, berce-la…  

*Alors se lèvera encore ce mien cœur bien défunt,  
Se lèvera-t-il pour dire la raison de tout cela,  
L’on saura, l’on saura ce qui attriste à l’intérieur :  
Sûrement ne serait-ce autre que… TON ŒUVRE.*

(Traduction de Jean-Luc Raharimanana)

\newpage
# Tanala very sampy

Raha sendra misoka ny volan’ambony,  
Raha takona mantsy, ka tsy mba hita intsony  
Ankaratra misento, ka tsy mba mitony.  
*Andringitra no ho avy hanony ny fony. *  

Irony domohina raha toa sarak’ala,  
Indrisy ! misento. Indrisy ! fa adala ?  
Manembona, hono, fa lavi-malala —  
*Hanova* *no sisa, fa sampin-tanala. *  

Avia ry vorona ? Avia mba mikalo !  
Alaotra nilaozana, tomany mpandalo ;  
Very tsiriry ka indrisy ? mimalo ? —  
*Vonoiko ny sento, tsy ekeko hampivalo. *  

Ory manjavona. — Ankaratra izany ?  
Onena misento. — Ankaratra ihany ?  
Ny tsy anilan-tiana no tena tomany. —  
*Ny lehilahy kosa tsy lavon’izany. *  

Ora-midona no mety hampahatsiahy  
Ozom-pitia mijoro hampanahy ;  
Toa aloka sisa, fa very fanahy ? —  
*Tanala very sampy aho, ry lahy. *  

Samborina ve ny domohin’ny tena,  
Samborina ho an-kafa, hanorisorena ?  
Indrisy ! misento. Indrisy ! mivena. —  
*Izaho manan-kambo tsy resy resena. *  

Efa nisinda ilay kinta-nirina,  
Efa niova ho fangirifiriana ;  
Orosan-tsy satry ny sento iniana ?  
*Ovao ny famindra, ka nde miova tiana. *  

\newpage
# Tanala

Quand la haute lune vient à s’effacer,  
Quand elle se cache et qu’on ne la voit plus,  
Ankaratra soupire, et jamais ne se console.  
*C’est Andringitra qui vient, lui apaisant le cœur. *  

Les colombes-ci, une fois hors des forêts,  
Hélas ! soupirent. Hélas ! comme fous ?  
Mélancoliques, car dit-on, loin des amours —  
*Tout changer, car amulettes de Tanala. *  

Viens-tu, ô l’oiseau ? Viens-tu chanter un peu ?  
Alaotra derrière soi, pleurant les voyageurs ;  
L’oiseau tsiriry disparu, hélas ? Plaintes et pleurs ? —  
*J’éteindrai les soupirs, n’accepterai leur loi.*  

Brume et tristesse. — Serait-ce l’Ankaratra ?  
Soupirs et regrets. — L’Ankaratra encore ?  
C’est l’être loin des amours qui pleure le plus. —  
*Mais un homme ne s’effondre pas pour cela. *  

L’heure qui sonne, peut-être, rappellera…  
La malédiction de l’amour angoissera ;  
Ombre vague semble-t-il, mon âme perdue ? —  
*Tanala sans amulettes suis-je, mes amis ! *  

Les attraperai-je mes colombes,  
Les attraperai-je pour d’autres, pour d’autres peines ?  
Hélas ! des soupirs ! Hélas ! des peines béantes. —  
*J’ai de l’orgueil, harcelé mais jamais vaincu. *  

Elle est passée déjà l’étoile tant désirée,  
Elle n’est plus que peine et froidure ;  
À regret arrache-t-on les soupirs aimés ?  
*Change tes pas, et va vers d’autres amours. *  

(Traduction de Jean-Luc Raharimanana)

\newpage
# Sans titre

Ny foko nanidina ambony dia ambony,  
ary saika hisetra izay faran’ny avo,  
kanefa voadona, ka tsy afaka intsony —  
naratra ny elany — ka indro izy lavo !  

Naniry hihoatra anao, ry masoandro  
mazava ! Naniry tsy hijanona akory  
na toa dia mandroso ho hariva aza ny andro :  
ny alina tamy ary koa sorisory !  

Koa aizina anio re no sisa mamonto,  
aizi-mitambatra sy mivangongo…  
Rotsiako mangina ny foko efa donto,  
ary safosafoiko ny masoko bongo !  

A ! Toa efa hionona izany alahelo…  
Ny hafeniko mba hijanona angaha ?  
O Tsia ! Fa ny sentoko mamelovelo,  
ary izaho tsy mandre afa-tsy fofon-dra !  

\newpage
# Sans titre

Mon cœur s’élance haut très haut,  
Résolu à défier les nues,  
Mais touché hélas, n’en peut plus —  
Ses ailes blessées — le voici qui tombe !  

Désirant te dépasser, ô œil du jour  
Éclatant ! Désirant ne jamais s’arrêter  
Bien que le jour aille à la nuit,  
Et que la nuit survienne comme irritée.  

Et seules restent les ténèbres du présent,  
Ténèbres qui s’unissent et qui s’amassent…  
Je berce doucement mon cœur lourd,  
Et je caresse, caresse mes yeux enflés !  

Ah ! Il semble que se tarit cette tristesse…  
Cessera-t-il aussi ce que je cache ?  
Ô que non ! Mes soupirs m’empoignent,  
Et moi, je ne sens que l’odeur du sang !  

(Traduction de Jean-Luc Raharimanana)

\newpage
# Eritreritra Fahavaratra

Ho an’i S. sy M.  

Mijononoka moramora ny orana avy hariva,  
Ny alina madiva  
Hamonto torimaso ny lanitra sy ny tany,  
Ka hitondra any ho any…  
— Any ho any, nefa aiza ? Aiza ho aiza, ry fanahy  
Toa reraka, manahy ?  
Aiza ho aiza no hampita izato nofinofinao  
Izay mameno, no injao  
Mihodinkodina ao am-po, mihodinkodina ao an-tsaina  
Toa rano nafanaina ?  

Mitsilopilopy mora, toa mangovitra sy ory,  
Ny jiroko. — Matory  
Izay rehetra manoloana ny masoko mahery.  
Aiza ho aiza no miery,  
Ry fanahy, ilay nofinofy izay namonto antsika teo ?  
Avia mamoaka feo,  
Ka lazao am-bitsibitsika ao am-poko kely ao  
Izay tena teninao.  
Dia ho fantatro avokoa izay rehetra afenina ahy…  
Mitenena, ry Fanahy.  

Ny jiroko efa maty, ny orana efa lany ;  
Mangina koa ny tany,  
Ka hatrao anatiko ao. —Tsy misy reko intsony,  
Tsy misy tsy mba tony…  
Kanefa re, kanefa toa mbola be dia be  
Ny fitiavako handre  
Izay tena dinanao, ry vintana tsy fantatra,  
Tsy mbola tena sambatra,  
Sady feno tebiteby ny nofo sy ny saina  
Ka he « mitaintaina ».  

Nihanalemy moramora ilay orana avy hariva ;  
Ny andro dia madiva  
Hamoha ny torimason’ny lanitra sy tany  
Ka hamerina avy any…  
— Avy any, nefa avy aiza ? Avy aiza, ry Fanahy  
Toa trotraka, manahy ?  
Avy aiza no nampita ilay mba nofinofinao  
Izay namonto, no injao  
Mihamalefaka ao am-po, mihamalefaka ao an-tsaina,  
Toa rano nafanaina ?  

\newpage
# Pensées hivernales

Pour S. et M.  

Lentement s’écoule la pluie venue au soir,  
La nuit basse  
Qui viendra alourdir de sommeil le ciel et la terre,  
Et qui deci-delà emportera…  
— Deci-delà, mais où donc ? Où exactement, ô âme  
Semblant lasse, effarouchée,  
Où d’ici, de là faire passer ces rêves tiens  
Qui t’emplissent, et qui soudain  
Tournent et tournent en le cœur, tournent en l’esprit,  
Telle une eau que l’on a fait bouillir ?  

Vacillant doucement, comme tremblant, et tristes,  
Miennes flammes. — Elles dorment  
Elles dorment toutes choses devant mes yeux cruels.  
Où, mais où se réfugie-t-il,  
Ô âme, ce rêve qui tantôt nous a broyés ?  
Viens émerger la voix,  
Et en ce cœur mien, doucement, viens murmurer  
Ce que sont tes véritables mots !  
Et je saurais tout ce qu’on me dissimule…  
Parle, ô Âme !  

Ma flamme est déjà morte, la pluie s’est tarie ;  
La terre aussi est silence,  
Et jusqu’en mon cœur, là. — Nulle chose je n’entends,  
Rien qui ne soit pas de silence…  
Et pourtant, ô ! Et pourtant, comme est indénombrable  
Cette envie que j’ai d’entendre encore  
La teneur de tes lois, ô destinée obscure,  
Un bonheur inaccompli encore  
Pour la chair et l’âme emplies de craintes et de doutes  
Hé ! Elles… « tremblantes et torturées ».  

Lentement s’est radoucie la pluie venue au soir ;  
Le jour est presque là  
À surprendre le sommeil du ciel et de la terre  
Et de quelque part, nous ramener…  
— Quelque part, mais de quel lieu ? D’où viens-tu, ô Âme  
Semblant lasse et craintive ?  
De quel lieu viens-tu à passer ce rêve  
Qui a broyé, et qui soudain  
S’est radouci en le cœur, qui s’est radouci en l’esprit,  
Comme une eau qu’on a fait bouillir ?  

(Traduction de Jean-Luc Raharimanana)

\newpage
# Tsy Embona

(Valin-kira ho an’i Samuel Ratany  
)  

Tsy mba zavatra vao,  
Fa tena fahita efa hatramin’ny ela  
Ny tahaka izao :  
Raha ritra ny rano, ny sisa tavela  
Dia fotaka monja –  
Dia fota-mandrevo nalamin’ny onja !  

Ny hany fitàna :  
Ny onin’ny fiainana. Anefa, ka foana  
Hany ka ana  
Ilay fo manantena firavoravoana  
Hatrany hatrany,  
Ka heriny sisa, nisotro tomany !  

Kanefa, hoy aho,  
Tsy ho ranomaso voalokon’ny kiry  
Na *ran’ny talaho*  
No tonga nameno impiry, impiry  
Ilay *fo nitadidy –*  
No tonga nameno *kapoaka mangidy *!  

Fa hany nandoko,  
Dia volon-davenona hilaza fa maty  
Ilay afon’ny foko  
Nitsilo ny laka-nitana tanatin’  
Ny fahatsiarovana  
Efa lavo sy lanin’ny fotoam-pahalovana !  

O ! rivotra adala  
No sendra nandalo nanao tora-javona !  
Nony efa niala,  
Tsy afa-nitondra afa-tsy hery sy avona.  
Ka inona foana  
No tonga nanairany fanadinoana ?  

Etsetra, etsetra…  
Dia inty aho tody fitàna hafa indray ;  
Ary tsy mba hitsetra  
Raha sendra miverina ilay fiainana iray  
Izay lasan’ny taona  
Nitoeran’ny foko efa nanala saona !  

Nikoro ! Nifono  
Lavenona manja ny andro fahiny !  
Mivolon-dronono  
Ny kaopy nasoloko iny kaopiko iny !  
Ry fahatsiarovana,  
Hianao efa lanin’ny fotoam-pahalovana !  

*Tena zavatra vao*  
*Sy mbola tsy hita hatramin’ny ela*  
*Ny torak’izao :*  
*– Ny rano efa ritra – tsy nisy tavela, *  
*Na fotaka monja ! *  
*– Nankaiza ? Nankaiza ? – navalon’ny onja** !*  

\newpage
# Pas une évanescence ni un regret

(Chant en réponse à Samuel RATANY)  

Ce n’est chose nouvelle,  
Mais depuis longtemps courante  
L’exemple ainsi exposé :  
Quand l’eau se tarit, reste et se pose  
La seule boue –  
Et boue dévoreuse aplanie par les vagues !  

Et seul gué possible :  
Les fleuves de la vie. Or, vide, hélas,  
Est le cœur laissé en gage,  
Ce cœur qui espère la joie et la liesse  
Encore et toujours,  
Et seule ressource, s’abreuver de pleurs !  

Mais, dis-je,  
Ne seront les larmes rougies d’obstination  
Ni *le sang des supplications*  
Qui viendront emplir encore et encore  
Ce *cœur qui s’en souvient* –  
Qui viendront emplir encore *la coupe amère *!  

Mais la seule qui a déteint  
Fut la peau de la cendre annonçant que s’est éteint  
Le feu de mon cœur,  
Le flambeau éclairant la pirogue qui avait fendu  
Les souvenirs maintenant à terre  
Et dévorés par le temps des legs et des passages.  

Ô ! C’est Fol Vent  
Qui était passé comme trait de brume !  
Une fois passé,  
N’avait pu emporter que fougue et orgueil.  
Mais pour quelle vaine raison  
Surprendre l’oubli et l’éveiller ?  

Et ceci et cela…  
Me voici sur d’autres gués ;  
Et n’irai soupirer  
Si jamais elle revient, cette autre vie  
Déjà emportée par les ans  
Et que n’habite plus mon cœur sans deuil !  

Illusion ! De belles cendres  
Se sont couverts les jours anciens !  
Elle est de lait maculée  
La coupe que j’ai échangée contre ma coupe !  
Ô Souvenirs,  
Vous, enfin, êtes dévorés par le temps des legs !  

*Chose nouvelle réellement*  
*Et jamais rencontrée depuis le temps. *  
*Ceci lancé à tous : *  
*L’eau déjà tarie – et rien qui ne reste*  
*Ni la boue, nulle chose !*  
*S’en est allée ? Où ? Ravalée par les vagues ! *  

(Traduction de Jean-Luc Raharimanana)

\newpage
# Nosoratana tao anatin’ny fangorakorahana

## I

Eritreritra, nofy mangina,  
Hovitrovitra saika tsy re,  
Kopak’elatra, ho aiza ? — Hiampita,  
Any an’inona ? —Tany tsy hita,  
Nefa feno ny zavatra irina  
Feno azy, ary be dia be…  
Kopak’elatra, ho aiza ? — Hiampita,  
Hovitrovitra saika tsy re…

Hovitrovitra… Ny antony ? — Asa !  
Fa malemy ny nofo ka jamba !  
Toa fanahy no sisa mameno,  
Izy ihany no sisa mba henoa,  
Mampangina ny otan’ny lasa !  
Ny vovoko, hiverina angamba…  
Toa fanahy no sisa mameno,  
Fa malemy ny nofo ka jamba !

Dia fangorakorahana sisa…  
— O ! mbola olombelona ihany !  
Vao tanora, ka ho lasa sahady ?  
Zanak’ondry, ka halavon’ny tady ?  
— Eritreritro tonga madisa,  
Nifamatotra sy tsy hita lany…  
Vao tanora ka lasa sahady.  
— O ! mbola olombelona ihany !  

## II

Injao mihodina mora dia mora  
Ny eritreritro lasa mandeha.  
O ry fahatanorako ho fohy,  
Fa efa miditra ilay lava-johy  
Tsy ivelaran’ny tsiky tanora,  
Na idiran’izay rehareha !  
O ry fahatanorako ho fohy,  
Ny eritreritro lasa mandeha !  

Toa voron-kiantefa any an-koatra  
Izany fiaingany anatiko izany.  
Efa feno dia feno fanahy,  
Vonombonona, tsy mba manahy…  
Tebiteby nefa tsy loatra…  
Tebiteby aminao, ô ! ry tany !  
Efa feno dia feno fanahy  
Izany fiaingany anatiko izany !  

Tebiteby… Mangina ! Mangina !  
Mangina, ô ry nofoko ho rava,  
Mangina, ô ry nofoko omaly !  
Fitsaharana anie hampifaly ;  
Raha ho lasa, veloma, masina,
Any ankoatra, ilay Fiainan-ko lava !
Mangina, ô ry nofoko omaly !
Mangina, ô ry nofoko ho rava !


\newpage
# Écrit dans l'angoisse et la tourmente

## I

Pensées vagabondes, rêves secrets,  
Presque inaudibles tremblements,  
Battements d’ailes, pour quelle contrée ? — Traverser,  
Au loin là-bas, pour quel sort ? — Inaccessibles terres,  
Emplies pourtant de tous les désirs,  
Emplies de tout, du tout inépuisable…  
Battements d’ailes, pour quelle contrée ? — Traverser,  
Presque inaudibles tremblements…

Tremblements… La raison ? — Je ne sais !  
Car le cœur est faible et n’est plus lucide !  
Seule l’âme semble encore emplir,  
Elle seule s’entend encore,  
Faisant taire les fautes du passé !  
Ma poussière reviendra peut-être…  
Seule l’âme semble encore emplir,  
Car le cœur est faible et n’est plus lucide !

Et ne restent que plainte et pitié…  
Ô ! Je le suis encore : être humain !  
Si jeune, et rendu évanescent déjà ?  
Agneau, et que la corde fera tomber ?  
— Mes pensées comme piétinées,  
Se nouent et se dénouent, sans fin…  
Si jeune et évanescent déjà,  
Ô ! Je le suis encore : être humain !

## II

Les voici, lentement se détournant,  
Mes pensées partent et s’évanouissent,  
Ô ma jeunesse qui sera bien courte,  
Et qui dans cette tanière obscure s’engouffre déjà,  
Tanière qui ne sera ni lieu d’étendue des sourires naissants  
Ni abri où se faufileront les orgueils !  
Ô ma jeunesse qui sera bien courte,  
Mes pensées partent et s’évanouissent !

Cet élan qui sourd en moi  
Est tel un oiseau qui tend vers l’au-delà,  
Plein et entier de cette douceur d’âme,  
Oiseau de plénitude qui ne se tourmente…  
Douces inquiétudes, pas trop,  
Douces inquiétudes en toi, ô Terre !  
Ô cet élan qui sourd de l’intérieur  
Est empli comme jamais de douceur !

Douce inquiétude… Silence ! Silence !  
Tais-toi, ô ma chair qui t’effondreras,  
Tais-toi, ô ma chair de jadis !  
La fin, n’est-ce pas, ne sera que joie ;  
Si tu devais partir, vis et au revoir, sois bénie,  
Au-delà se trouve cette vie mienne, éternelle,  
Tais-toi, ô ma chair de jadis !  
Tais-toi, ô ma chair qui t’effondreras.

(Traduction de Jean-Luc Raharimanana)

\newpage
# Fo mitohy

Raha lavitr’azy hoe :  

Toa lisy maina, toa raozy malazo,  
Misento fa ory sy manina anao  
Mariry tsy fantatra. Angaha voninkazo  
Asa, tsy fantatra hatramin’izao.  

Miofo ny loko, malazo ny taho,  
Toa zary bozaka, tsy lisy intsony,  
Tsy hehy na tsiky fa feo mitalaho  
Toa rivo-baratra tsy mba mitony.  

Miova ho fatana izany masoandro  
Ny rivotra koa manjary mamono  
Izany no fiainana maizin’antoandro  
Manolo-poizina izay mila ronono.  

Ny lira madinika, mozikan’Edena  
Izany tsy re, izany tsy misy  
Tsaroana fa singany irery ny tena  
Tsaroana fa bozaka ilay tsy mba lisy.  

Ry vorona ery ! Ry rivo-mandalo !  
Andeha mba ilazao ilay tiana sy tia  
Fa ketraka hoe ka tena mimalo  
Ilay tsy eo anilany lavitr’aty.  

\newpage
# Cœurs liés

Si, loin d’elle, ainsi, dis :  

Comme lys asséché, comme rose fanée,  
Des soupirs en manque de vous, en regrets,  
Cette pousse sans feuilles que l’on ne sait, rose ?  
Peut-être… Que l’on ignore jusqu’à ce jour.  

Couleurs qui se fanent, tiges qui dessèchent,  
Comme rendu pailles, n’est plus ce lys  
Ni rire ni sourire mais notes qui implorent  
Comme vents sous éclairs qui ne décolèrent.  

Se transforme en fournaise ce même soleil,  
La brise aussi devient assassine,  
Telle est l’obscure vie dans le zénith des jours :  
Présenter la ciguë à qui espère le lait…  

La lyre pensive, musique d’Éden,  
Celle qu’on n’entend pas, celle qui n’est pas…  
Se rappeler que soi-même n’est qu’un éclat solitaire,  
Se rappeler que simple fétu est celui qui n’est pas de lys.  

Ô là-bas l’oiseau ! Ô vent migrateur !  
Allez dire à l’aimée et à l’amante  
Qu’il est sans vigueur et la pleurant  
Celui qui n’est pas à ses côtés, si loin ici.  

(Traduction de Jean-Luc Raharimanana)

\newpage
# Tononkira

Le cœur a beau mentir, la blessure est au fond…  
A. de MUSSET.  

Aza anontaniana izay anton’izao  
Fanginako lalina ary feno tomany !  
Aza anontaniana, satria fantatrao  
Fa fahatsiarovana no anton’izany…  

Tsaroako ny tsikin’ny androko omaly,  
Izay manjary aloka foana, indrisy !  
Tsaroako !… Antsoiko fa tsy mba mamaly,  
Ary toa manadino, ary toa tsy mba nisy !  

O ! Inona indrindra no karazan-tany  
Nitsangananao re, ry androko lasa,  
Ry androko lasa niampita any ho any,  
Nitondra any ho any ny zava-boakasa ?  

Fasika amoron’ny rano malaky  
Mikoa amin’ny onja sy alona ve ?  
Sa vato malemy sy mora vinakin’  
Ny eri-mitafy mangina tsy re ?  

Io vovoka sisa tavela aminao,  
Vovoka mandry na vovoka miely,  
Vovo-manerana ity fiainako vao,  
Vovoka aingain’ny rivotra kely,  

Hifaly, handemy ny hery rehetra,  
– Hatramin’ny hery izay sahy dia sahy –  
O ! vovo-masiaka sy mahery setra,  
Manditsoka hatrany amin’ny ati-fanahy !  

\newpage
# Poème

Le cœur a beau mentir, la blessure est au fond…  
A. de MUSSET.  

Ne posez question sur telle ou telle raison,  
Mon silence abyssal et de pleurs empli,  
Ne posez question car vous le savez,  
Le souvenir est à l’origine de tout ceci…  

Me souviens des rires de mes jours d’hier,  
Qui hélas ne sont plus qu’ombres vides !  
Me souviens !… et je crie mais nulle réponse,  
Tel un oubli, un rien qui n’a jamais été !  

Ô ! Sur quelle terre étrange, réellement,  
Étiez-vous demeurés, ô mes jours passés,  
Vous qui vous en fûtes quelque part,  
Emportant les désirs et les projets ?  

Sable au bord d’une eau vive  
Qui s’écroule sous les ombres et vagues ?  
Ou roche fragile et douce fendue  
Des bruines joyeuses et silencieuses ?  

Il n’est plus de vous que cœur-poussière,  
En nappe déposée, en voile dispersée,  
Poussière qui envahit ma nouvelle vie,  
Poussière que lève un vent léger.  

Se répandra, affaiblira toute force, –  
Jusqu’aux plus audacieuses –  
Ô ! Poussière cruelle et violente,  
Qui aveugle jusqu’aux tréfonds de l’âme !  

(Traduction de Jean-Luc Raharimanana)

\newpage
# Sans titre

Veloma, veloma, izany havako izany ;  
veloma, masina – fa indray andro any,  
dia mbola hihaona ny fo mitomany,  
ka samy ho sambatra,  
hionona, hifaly ary samy hifandray. –  
Ho tonga ho mamy izay voankazo handatra.  
Izay tafasaraka, tonga hiray  
ary samy hifamaoka an’izaranomaso.  
Veloma, veloma – masina. Andraso…  
Izao sisa hafatro, hafatra kely :  
………………………………………….  
Dia mandra-pihaona, ampiako masina  
Ambara-piveriko re, mba mangina :  
Ny foko tsy aiza fa eo anilanao,  
ho mandrakizay manomboka izao.  

\newpage
# Sans titre

Adieu, adieu, chère parente ;  
Adieu, soyez bénie – car au loin un jour  
Se croiseront les cœurs en pleurs,  
Et les deux seront heureux,  
S’apaiseront, s’égayeront et encor s’uniront. –  
Seront de miel les fruits tantôt amers,  
Seront d’un seul corps ceux qui étaient fendus,  
Et tous deux d’un seul élan se sortiront des larmes.  
Adieu, adieu – soyez bénie. Mais écoutez encore…  
Ci mon message, le tout dernier :  
…………………………………….  
À nous revoir donc, et encore et toujours, soyez bénie,  
Jusqu’à mon retour, ô gardez silence :  
Mon cœur n’est nulle part ailleurs que près de vous,  
À jamais et dès à présent.  

(Traduction de Jean-Luc Raharimanana)

\newpage
# Nofinofy vaovao

Ny lanitra mangina – ny foko tsy mba tony.  
Ny alina manala ny saron-tava mainty  
fa ny kintana madiva tsy ho maro isa intsony.  
Ny somamby dia mitranga – ny andro io no entiny.  

Nofy inona ity kamo ny handao ny Fanahy ?  
Injany izy fa tsaroako mitehina ao anaty ao,  
Nofinofy mahagaga, mampiontanontana ahy.  

\newpage
# Nouveau songe

Le ciel taciturne – mon cœur qui ne se tait,  
La nuit qui se découvre de sous ce voile noir.  
Mais les étoiles si basses ne seront plus d’infini.  
La tristesse affleure – c’est le jour qu’elle porte ainsi.  

Quel est ce songe qui rechigne à délaisser l’esprit ?  
Je le sens là, j’en ai conscience, en mon cœur se tenir,  
Songe, songe singulier, qui m’émeut, me bouleverse.  

(Traduction de Jean-Luc Raharimanana)

\newpage
# Sans titre

Ny onjanao, ry fahoriana, injao re mianjerazera  
Toy ny feo migororoana vonto sento sy toloko.  
Injay mivoaka itony hira mampiseho, mampitsikera  
Ny ratra miafina ato anaty – ato anatinao, ry foko.  

\newpage
# Sans titre

Tes flots écumeux, ô douleur, les voici par lourdes vagues,  
Comme un son gourd qui roule, ivre de plaintes et de soupirs.  
Voici que se délivrent ces chants qui dénudent et stigmatisent  
Les blessures cachées en soi – en ton antre-ci, ô mon cœur.  

(Traduction de Jean-Luc Raharimanana)

\newpage
# Sans titre

Jereo ka diniho ny andro diavinao,  
Ry fo tsy mahalala ny vintana hitodiany  
Ka toa mamihi-nofy, misalasala izao  
Eto am-piandrandrana ny zava-tsoa iriny !  

Jereo dia ho fantatrao fa tsy hafa izy akory  
Fa aloka na taratra atolotra ho fambara :  
Hianao tsy mitony, izy oriory ;  
Hianao mitebiteby, izy tsy fanta-para !  

Andro mandavenona… hariva sa maraina ?  
Ho orana mikija sa hamonto itony nofo ?  
Sa ho haingam-pibaliaka, hamelona ny aina ?  
Sa kosa hanjary rivo-manao tora-jofo ?  

Voninkazo kely tsy mbola tonga loko,  
Miantsampy tsy amin-kery amin-taho iray mikoro,  
Hivelatra va re, sa dia hitakoko ?  
Ho lavo vetivety sa haharitra fijoro ?  

Indrisy ! raha jerena ny andro diavinao,  
Ry fo korontanin’ny vitana hitodiany,  
Ry fo misalasala sy tebiteby izao,  
Miandrandra, manantena ny zava-tsoa iriny,  

Dia fantatra avy hatrany fa tsy hafa izy akory  
Fa taratra sy aloka atolotra ho fambara :  
Fambara fa hianareo izay tena miarak’ory,  
Dia feno vintan-kafa tsy fantatra fiafara.  

\newpage
# Sans titre

Voyez et scrutez ces jours foulés sous vos pas  
Ô cœur ignorant le sort qui vous revient,  
Vous raccrochant ainsi à vos rêves, comme là,  
Dans l’espérance des choses belles et désirées,  

Voyez et vous saurez qu’ils ne seront rien d’autre  
Que l’ombre ou la brillance données pour augures :  
Vous êtes l’inconsolable, ils sont de tristesse,  
Vous êtes mille fois inquiète, ils ignorent leur fin !  

Jours calcinant… aube ou crépuscule ?  
De pluie nourricière ou ruineuse de ces chairs ?  
Ou jours qui vite s’ouvriront pour ranimer ces vies ?  
Ou jours alors, jours qui, vents dévastateurs, se feront ?  

Petite fleur aux couleurs incertaines encore,  
Se rivant sans force à une branche arrogante,  
S’ouvrira-t-elle triomphante ou rampera-t-elle ?  
La floraison éphémère ou la poussée plus tenace ?  

Hélas ! À scruter les jours que vous traversez,  
Ô Cœur malmené par le sort qui vous revient,  
Cœur rongé d’inquiétude et d’hésitation,  
Ici, dans l’espérance des choses belles et désirées,  

L’on saura de suite qu’ils ne seront rien d’autre  
Que brillance et ombre données pour augures :  
Pour annoncer que vous deux, unis dans la douleur,  
Êtes pleins de ces autres jours à l’insaisissable issue !  

(Traduction de Jean-Luc Raharimanana)

\newpage
# Fahtsiarovana

an’i Thomas ROBSON  

O ry hazo izay mamony,  
Alokalo-jazavavy  
Misaly lamba maitso vony  
Misy taratra mandravy ;  

Lohasaha mitafy romba  
Rambiazina sy avoko,  
Hitahiry sy hambomba  
Izay ho vovokao, ry foko ;  

Ary hianao, ry Ambatofotsy,  
Efa konka sady ntaolo,  
Tany mamy fa nandrotsy,  
Tany mamy, na dia haolo.  

Hianareo sy ny maro  
Feno loko sy hazavana,  
Mifalia, fa ho voaharo  
Amin-taonam-pandravana :  

Fa ny *tànany* mahay  
Sy ny *masony* mahery  
No nitady sy nandray  
Ny tavanao soa miery ;  

Voatahiry an-dokorano,  
Manga, volon-dani-tony  
Ny endrikao manganohano  
Vao tanora, vao mamony.  

Alefa (… hitopy aiza ho aiza ?)  
Ity fijeriko : Io, mitranga  
Ny vato-pasanao, sakaiza,  
Izay orohan-draho-manga.  

Misy vorona mikalo  
(Toa domohina ?) ao ho ao,  
Hira ahoana ? – Ry mpandalo,  
Injao manako toy izao :  

*Samy handalo ka ho rava*  
*Izay velominao, ry aina : *  
*Hany hijoro lalandava ; *  
*Izay tohananao, ry saina.*  

O ! na miery fatratra aza  
Izany vorona mivazo,  
Voavinany fa ny LAZA  
Tsy miova, tsy malazo !  

\newpage
# Souvenirs

Pour Thomas ROBSON  

Ô arbre solitaire en fleurs,  
Ombre offerte aux femmes-enfant,  
Drapé de toge de verdure  
Où scintillent des feuillets de lumière ;  

La plaine revêtue d’ocymum,  
De sauge odorante et d’avoko,  
Gardera et couvrira à jamais  
Ce qui te restera de poussière, ô mon cœur !  

Et toi donc, ô Ambatofotsy,  
Abandonnée et trop ancienne,  
Cité de miel qui a bercé  
Cité de miel, bien que de ruines.  

Et vous tous et vous en nombre,  
Parés de couleurs et de lumières,  
Réjouissez-vous, car serez protégés  
Des ans qui nous effondrent :  

Car c’est sa *main* qui sait,  
Son *œil* qui ne faiblit  
Qui a cherché et accueilli  
Ton visage doux, protégé…  

Gardé au puits des couleurs,  
Bleu sacral, teinture des terres sereines,  
Ton visage trouble comme larme,  
Si jeune, à peine épanoui.  

Laisser partir (… se tournera vers quel lieu ?)  
Ce mien regard : là, apparaît  
Ta pierre tombale, ami,  
Qu’embrassent les nuages bleus.  

Il y a un oiseau qui chante  
(Une colombe ?) là, aux alentours,  
Quel chant ? – Ô vous, les passants,  
Ce qui monte ainsi en écho :  

*Passera et s’effondrera*  
*Tout être que tu animeras, ô vie ; *  
*Les seuls qui resteront debout, toujours,*  
*– Sont ceux que tu soutiens, ô esprit.*  

Ô même s’il ruse fort à se cacher  
Cet oiseau qui chante, cet oiseau,  
On devine que la RENOMMÉE  
Ne change pas, ne flétrit pas !  

(Traduction de Jean-Luc Raharimanana)

\newpage
# Tononkira

Avela ny rivotra hifafy, avela  
Hifafy, hampihintsana, hariva, maraina,  
Ny voa efa simban’ny herin’ny ela  
Sy manjary entan’ny sampana maina.  

… Avela ny rivotra hifafy, avela  
Hifafy, hampihintsana, hariva, maraina,  
Ary aza manahy fa raha ela ny ela,  
Hiverina ho maitso ny sampana maina.  

Fa hiova ny tonon’ny taona, hiova  
Ny taona makiana diavina izao :  
Ny voa efa nihintsana hanjary ho lova  
Navelan’ny hazo efa maty ho anao.  

Fa hiova ny tonon’ny taona, hiova  
Ny taona makiana diavina izao :  
Ny rivotra hitsahatra, hangina. Ary lova  
Tahirin’ny tany, no hirobona ho anao.  

… Ny fiainana, inona ? Ô ! Inona indrindra  
Ny fiainana ? – Lova navelan’ny maty :  
Ny voa efa simba dia mbola hifindra  
Ka haniry sy hirobona indray ao anaty !  

… Ny fiainana inona ? Ô ! Inona indrindra  
Ny fiainana ? Lova navelan’ny maty :  
Lazaina fa levona, nefa nifindra  
Ny saina sy fo ary ra tao anaty !  

*Hanoatra an’izany ny anao, ry fitia, *  
*O ry fitiavako izay vao mifoha ! *  
*Hanoatra, hanoatra an’izany, satria *  
*Hianao no ho dimbin’ny hazo taloha !*  

\newpage
# Poème

Laissez le vent essaimer, laissez  
Essaimer, effeuiller, et soir et matin :  
Les graines sont déjà gâtées sous les ans,  
Et ne sont plus que poids de la branche sèche.  

… Laissez le vent essaimer, laissez  
Essaimer, effeuiller, et soir et matin ;  
N’ayez nulle crainte car autant le temps  
Viendra verdir les branches sèches…  

Car changeront les versets des ans, changeront  
Les années fragiles qu’aujourd’hui l’on piétine :  
Les graines essaimées pour héritage des ans,  
Elles seront pour vous dons de l’arbre défunt déjà.  

Car changeront les versets des ans, changeront  
Les années fragiles qu’aujourd’hui l’on piétine :  
Les vents cesseront, prendront silence,  
Et le legs-mémoire de la terre s’épanouira pour vous.  

… La vie, quoi ? Ô ! Qu’est-ce réellement,   
La vie ? – Legs laissé par les morts :  
Les graines déjà gâtées un jour migreront,  
Et pousseront et encore s’épanouiront de l’intérieur.  

… La vie, quoi ? Ô ! Qu’est-ce réellement,   
La vie ? – Legs laissé par les morts :  
Tenu pour cendres, s’est dispersé  
En l’âme, le cœur, et le sang ! En nous !  

*Vous dépasserez tout cela, ô amour, *  
*Ô mien amour à peine éclos ! *  
*Vous dépasserez cela, dépasserez, car*  
*C’est vous qui succéderez à l’arbre de jadis ! *  

(Traduction de Jean-Luc Raharimanana)

\newpage
# Sans titre

Nankaiza hianao, ry lasa, nankaiza, no antsoina  
nefa ako iray malemy no sisa mba mamaly  
sy manoina ?…  
– Manoina sy mitondra ny hiranay omaly  
efa zary sentosento, mifangaro ranomaso.  
– Ranomaso tsy mivoaka, mamonto ny aty fo !  
O ry lasa ! ô ry lasa ! ô ry lasa, mba andraso :  
Henoy ny manjo !  

O ! ny hiranay fahiny, sambo feno voninkazo,  
nampamerovero saina, nanamanitra ny dia…  
Dia halazo ?  
Hery feno namakiana ny onjan-drano izay naria  
toky sady niankinana ary koa mba nantenaina  
fa hampita hatraminao, ry helo-dranom-pifaliana,  
ry anton’aina,  
izay tsy iza fa hianao, ry malala sady tiana !  

Izao anefa ka ho rendrika, eny re ! Arendrikao…  
Ny hiranay, ny hiranay, mbola injao miraondraona  
ao am-poko ao !  
Miraondraona ka ho reko toy ny hira iray misaona  
sy miventy faharesena, ô ry vintana tsy hita  
izay mandavo dia manindry ny malemy noho hianao,  
tsy tafita  
fa miankohoka sy rendrika ao anaty lalina ao !  

Tsy mba misy izay mosara mba manatitra, tsy misy  
sentosento iray akory mba arahinao tomany  
ka indrisy !  
Mierikeri-tsamy irery eto ambavan-tsesitany !  
Mierikerika mihaino izany fiditry ny rano  
ato anaty lakan-doaka voatendry mba hanafoana  
ny mba hany tokim-po azo tamim-belirano  
tsy tsaroana !  

O ! dia foinao, ry lasa ! ô ry lasa, izay antsoina  
nefa mianjona mandeha, mihomehy sy tsy mamaly,  
tsy manoina…  
O ry lasa, rehareha sady tokin’ny omaly,  
nefa tonga sentosento sady tonga ranomaso !  
Miantso anao ny indray nihira, miantso anao amim-po.  
Mitalaho sy mitaraina ! Miantso anao ka mba andraso :  
Ka toneo ny manjo !  

\newpage
# Sans titre

Où t’en fus-tu, ô Passé, en quel lieu où l’on te hèle,  
Et pourtant n’est qu’écho faible qui seul répond  
Et réagit ?…  
– Réagit et rapporte nos chants de jadis  
Qui déjà ne sont plus que soupirs mêlés de larmes.  
Larmes qui ne s’écoulent, gonflant tout le cœur !  
Ô Passé, ô Passé, ô Passé, attends un moment !  
Écoute le malheur advenu !  

Ô ! Nos chants de jadis comme une barque fleurie  
Embaumant l’esprit, parfumant le voyage…  
Iront se faner ?  
Chants et forces pour briser ces vagues de désespérance  
Contre lesquelles pourtant, l’on s’adosse, dans l’espoir  
Qu’elles emporteront vers toi, ô affluent des eaux de la joie,  
Ô raison de vivre,  
Qui n’est autre que toi, ô chère et aimée !  

Ainsi s’en naufrageront, hélas! que tu as naufragés…  
Nos chants, nos seuls chants, ci encore, résonnant  
En mon cœur !  
Résonnant et que j’entendrais comme un chant funèbre  
Annonçant la défaite, ô destinée insaisissable  
Toi qui terrasses et qui écrases les faibles, toi  
Qui n’as pas pu traverser  
Et qui te prosternes, ô vaincue dans ces profondes eaux !  

Aucun dernier au revoir, ni main ni mouchoir agités  
Pas même un soupir que tu accompagnes de larmes  
Car hélas !  
Se retourner dans le vide, en vain, au seuil de cet exil !  
Se retourner pour entendre la chute de l’eau  
Dans cette pirogue trouée, désignée pour anéantir  
La seule confiance obtenue dans les serments  
Oubliés déjà !  

Ô ! Tu m’abandonnes, ô Passé ! Passé que je hèle  
Et qui t’en vas méprisant, riant sans répondre,  
Ce n’est rien…  
Ô Passé, fierté et assurance d’hier,  
De soupirs pourtant, aujourd’hui de larmes !  
Il t’appelle celui qui a chanté, t’appelle de tout cœur,  
Te supplie, te conjure ! T’appelle et te prie d’attendre :  
Ô ! Apaise ce malheur !  

(Traduction de Jean-Luc Raharimanana)

\newpage
# Tononkira

Ho fahatsiarovana ireo havana roa nafoy nifanesy :   
RAHARY Raphaël James sy Ramatoa RAFARA.  

La mort souffle comme le vent dans les platanes  
Et le cœur d’Adonis devient comme une anémone…  
Pierre CAMO.  

Nitsoka ilay rivotra tsy mifidy hasiana,  
Nitsoka ka nandrava ny tao an-tanimboly,  
Nitsoka sy nandaingo ny voninkazo tiana,  
Nitsoka nampahory ny nofo ngolingoly !  

Ilay rivotra mahery, mipaoka tsy hita  
Raha tsy efa mahalavo sy mahatorotoro,  
Nitsoka ka nandeha, nitondra hankany am-pita  
Izay reharehanao, ry hazo iray mijoro !  

Voninkazo iray ninoana fa hisolo,  
Voninkazo kely vao niaina indray maraina,  
Nalofiny sahady, ka levona tontolo  
Izay rehetra taminao, ry saha nandrandraina !  

Izahay mba nanantena fa ho tapitra amin'izay  
Ny hasiahanao, ry rivo-misafoaka,  
Ka ho andro soa mazava sy andro tony indray  
No ho ao an-tanimboly, hiaraka mipoaka ;  

Kinanjo nisafontina ary indray namely  
Ny herinao tsy toha ! Nanjera ny mahery !  
Lavo ny sampaho : ny voany koa niely,  
Toa tsy hivory intsony, toa samy efa very !  

Ry rivotra tsy tanty, mba mitsahara re !  
Mariry ankehitriny ilay fototra namoa :  
Izay mba nantenaina, efa simba be ;  
Izay mba nitokiana, indro izao fa voa !  

Mijerijery foana ny foko mitomany,  
Mitady izay fiafaran’ny loza vokatrao ;  
Inona no hita, tsy volavolan-tany  
Izay hanjary fasika rehefa ao ho ao.  

Mandehandeha ho azy ny maso feno rano,  
Toa mizahazaha ihany, toa mbola manantena  
Ny voalazan’ny angano,  
Ny fiovan’ny fanahy sy fiovanao, ry tena…  

Toa mbola manampo fa hanjary voninkazo  
Ny havana efa maty, ka ho azo atao an-tratra.  
Ny alony mandalo akory anefa tsy azo :  
Vao mainka koa ny fo torovana, maratra !  

Azera moramora ny loha tsy mitony.  
Ny fanahy no injao fa re mamakafaka,  
Manandra-peo malemy miakatra ao ambony :  
« Hianao no nanome. Hianao koa no naka ! »  

\newpage
# Poème

En souvenirs des deux compagnons perdus l’un après l’autre :  
 RAHARY Raphaël James et Madame RAFARA.  

La mort souffle comme le vent dans les platanes  
Et le cœur d’Adonis devient comme une anémone…  
Pierre CAMO  

A soufflé ce vent qui ne choisit sa cible,  
A soufflé et détruit dans les terres où l’on sème,  
A soufflé et plié les fleurs adulées,  
A soufflé et attristé la chair engourdie !  

Le vent cruel, qui emporte et que l’on ne ressent  
Qu’au moment où il terrasse et broie,  
A soufflé et s’en est allé, ravissant au-delà  
Ta beauté fière, ô arbre-ci dressé !  

Cette fleur, une, longtemps crue héritière,  
Fleur enfant qui un matin à peine a vécu,  
Fut déjà pliée par ce vent, tout fut dévasté,  
Ô champ adoré, tout ce que tu portas en toi !  

Avions seulement espéré que cesserait enfin  
Ta cruauté, ô vent qui te rues, qui te tumultes,  
Et une fois encore, les jours clairs, bénis et calmes  
Ensemble seront éclatants, là, dans nos vergers.  

Hélas, ta force irrésistible, ô vent, rendue tornade  
Toi ne frappant qu’une fois, terrassant les plus forts !  
Mes branches sont à terre, mes graines comme dispersées,  
Comme plus jamais réunies, comme perdues déjà, égarées !  

Ô vent que l’on ne supporte, cesse s’il te plaît !  
Elle souffre aujourd’hui la racine qui nous a germés :  
Là où nous avions espérance est toute ruine déjà,  
Là où nous avions confiance est tout aussi anéanti !  

Mon cœur en pleurs, le regard errant dans le vide,  
Y quêtant quelque fin à ce malheur que tu as semé,  
Qu’y voit-il ? N’est-ce point un pétris de terre  
Qui, temps sur le temps, deviendra débris de sable ?  

À vau-l’eau se perd-il mon regard inondé de larmes,  
Comme furetant encore, comme sans cesse espérant  
La transfiguration dite par les légendes,  
La métamorphose de l’âme ainsi que la tienne, ô mon être…  

Comme confirmant dans le cœur que fleur deviendra  
Le parent défunt, et qu’on pourra le porter contre soi.  
Mais cette impuissance même à saisir l’ombre sienne furtive :  
Que dire du cœur harassé ? Ô ce cœur blessé !  

Retombe lentement la tête qui ne se console  
Et tout doucement l’esprit fouillant dans la pensée,  
Faisant émerger une faible voix vers le haut :  
« Tu es celui qui a donné. Tu es celui qui a repris ! »  

(Traduction de Jean-Luc Raharimanana)

\newpage
# Sans titre

Misy hery manintona ahy,  
Ary maninona ao am-poko ;  
Vahotra e ny fanahy,  
Oriory, mitoloko !  

A ! ity foko feno rofy,  
Mijery sy variana…  
Toa mahita ami-nofy  
Ilay tarehin’ny tiana !  

Ry alina ô, andraso,  
Aza malaky misava !  
Mampitombo ranomaso  
Ny tsy mahita ilay tava.  

Ny alokao matevina  
No voalin’ny tarehiny…  
Eo aho no mievina  
Mijery ny fihomehiny !  

Efa lasa ve, sy maty  
Ireny ora teo aloha ?  
Mbola tsaroako anaty,  
E ! manelo ny an-doha.  

Aloka koa ve no sisa –  
No sisa ho an’ny foko ?  
Jaridaina, paradisa,  
Aiza ireny ? – Lany loko ?  

Lany loko, lany manja,  
Pika vony, raozy mavo !  
Nandamoka, maty fanja  
Izaho resy, izaho lavo !  

Koa veloma sy masina !  
Izaho izao mitsabo ratra.  
Hampitony mangingina  
Ny fanahiko mahantra !  

\newpage
# Sans titre

Il est une force qui tiraille en moi,  
Et creuse, fouille en mon cœur,  
Mon âme, ô, se crispe de froid,  
Triste et pauvre, rien que pleurs !  

Oh ! cœur mien, maux pour langes,  
Qui là, contemple, étonné…  
Comme voyant en songe  
Le visage de l’aimée !  

Ô nuit, ne romps pas le charme  
À trop vouloir quitter nos rivages !  
En trop viennent-elles les larmes  
Quand ainsi tu caches le doux visage !  

Ton ombre si dense  
Est voile sur sa figure…  
C’est là que je m’avance,  
Soupirant sur ses rires !  

Sont-elles passées et mortes  
Ces heures des temps d’autrefois ?  
Lourdes mémoires sont-elles en sorte,  
Ah ! vaporisant l’ombre en moi.  

Ne reste-il que l’ombre vaine,  
Seuls reliefs pour mon cœur ?  
Jardin et terre d’Éden,  
Où sont-ils ? – évidés de couleurs ?  

Ruinés de couleur, ruinés d’éclat,  
Bouton éclos, rose safran !  
Se sont flétris, vidés de tout apparat,  
Je suis vaincu, elle me perdant !  

Et au revoir et soyez bénis !  
Ce jour, je soigne ma plaie,  
Consolant doucement-ci  
Mon âme si triste et désolée !  

(Traduction de Jean-Luc Raharimanana)

\newpage
# Ny alahelon’ny olombelona

Injay manako, moramora,  
toa ra mipololoatra,  
feo kely feno akora,  
sady latsa mafy loatra.  

Mitampody indray ny lasa,  
ka mamoha ny efa maty,  
zava-bery tsy voakasa,  
sady vata hobok’aty.  

Ao ny sasany tomany,  
ao koa ny ketra-po !  
Hisentoako eto izany,  
holazaiko ny manjo.  

– Vata vola tsisy vody,  
tsangambato very laza,  
sambo vaky tsy ho tody ;  
ray sy reny maty zaza !  

Voninkazo nokoloina,  
nefa kosa ka nalazo !  
Rehareha namboloina,  
vao tazana dia tsy azo !  

Ho lo ny ra sy ny nofo,  
izay nafindra tamin’iny !  
Ny hafaliana mantsy hiofo,  
ho tadidy ny fahiny !  

– Voron-kely rava ankany,  
zanak’ondry dia manjeny,  
singan’aina ambony tany :  
i kala maty ray sy reny.  

Bodo zatra tambitamby,  
sy tamana angotingoty,  
vao maraina dia somamby,  
izany andron’ny kamboty !  

Fo kely iray maratra,  
notsaingohim-boro-tiana,  
hafaliana mahazatra,  
izao re itomaniana !  

Voron-kely nantenaina  
hiaraka ory, hiara-paly,  
kanjo dia naningotra aina,  
kanjo kosa mampijaly !  

Safosafo tonga hoho,  
tonga ratra sady fery ;  
hasambarana miamboho,  
mba tadiaviko, ka miery !  

Andry roa re ka lavo,  
hantahanta, aiza intsony ! –  
Ny fo mangorak’Ilay Avo,  
No sisa hampitony !…  

Aiza kosa re, ry tany,  
izay mba mamy entinao ?  
Sa toloko sy tomany  
no hitàna lava izao ?  

O ! afero sy mangidy,  
izany hiany no fisotro,  
simbanao ny saro-bidy,  
nitokiana sy nitrotro !  

Nantenaiko Paradisa,  
ny fotoananao tontolo,  
kanjo tani-hay madisa,  
feno angatra sy lolo !  

\newpage
# La détresse de l’homme

Entends, échos sur lenteur  
Comme bouillonne le sang,  
Faible voix sous clameurs  
Et sarcasmes si blessants…  

Encore revient le passé,  
Réveillant les morts,  
Vaines choses délaissées,  
Et coffre vide et morne.  

Il est des uns pleurant,  
Et d’autres qui s’écœurent !  
Pour qu’ici soupirant,  
J’aie à dire le malheur.  

– Coffre d’argent sans fond,  
Pierre levée sans mémoire,  
Navire fendu à jamais dérivant :  
Père et mère à l’enfant mort !  

Fleurs choyées en toute saison,  
Hélas se sont fanées !  
Fierté en pleine floraison,  
À peine vue, s’est dérobée !  

Pourriront le sang et la chair  
Qu’on a greffés sur ce cœur,  
Car se déteindra le bonheur,  
Et se rappellera le naguère !  

– Petit oiseau au nid brisé,  
Petit agneau qui erre,  
Seule part de vie sur terre ;  
Ikala n’a plus père et mère.  

Bodo a habitude de tendresse  
Et se plaît en caresses et douceur,  
L’aube éclose, et déjà ténèbres  
Est le jour des orphelins !  

Petit cœur, un, en peine,  
Picoré par l’oiseau aimé,  
La joie si quotidienne,  
Voici qu’elle est à pleurer !  
eels ouverturerir.  

Caresses rendues griffures,  
Et blessures et plaies mortifères ;  
Le bonheur qui part et se retire,  
Que je traque et débusque, ô se terre !  

Deux piliers, et pourtant à terre,  
Mignotises et douceurs, où donc ? –  
Reste le cœur suppliant le Très Haut,  
Pour consoler de ce qui manque !…  

Où peut-elle être, ô, terre,  
La douceur que tu portes ?  
Que pleurs et plaintes amères ?  
Seules réalités qui importent ?  

Ô ! Liqueur et bile amères,  
Seuls breuvages aux lèvres,  
Terre, tu as brisé les êtres chers  
Qui ont engendré et bercé les rêves !  

Paradisiaque ai-je espéré  
Tout ce temps que tu me jures,  
Las ! Ô terre aride et piétinée,  
Peuplée d’ombres et de lémures !  

(Traduction de Jean-Luc Raharimanana)

\newpage
# Sans titre

Ho fahatsiarovana an-dRamatoa RABAKO  

Mionona ! – Fomba fiteny eto an-tany  
Izay enti-manodoka ny fahoria-mamely ;  
Ny marina, ankoatra ary lavitra an’izany,  
Fa misy ranomaso sy sento izay mively !  

Mively tsy miato, manako lalandava,  
Mively anaty tratra, mively anaty fo ;  
Dia indro fa mifendro sy maloka ny lava.  
Saronanao tarehy, ry loza sy manjo !  

Toy ny zanak’ondry tsy manana mpiandry.  
Izay mahatsiaro saina fa efa tena very ;  
Na toy ny lapa soa izay efa lavo andry,  
Miandrandra lanitra eo, miandrandra samy irery.  

Dia toy izany indrindra izahay zanakao,  
Ry reninay nialoha làlana any :  
Mangovitra mijery ny lalam-baovao,  
Izay maizina aminay, ary maizi-tsy hita lany !  

Soa ihany misy ilay kintana vaventy,  
Hita manjopiaka anaty rahom-be !  
Soa ihany hianao, ry saina, fa miventy  
Ilay hira mampitony sy manantena hoe :  

Rehefa tapitray ny andronay aty,  
Ka efa voavaky ny lalan-tsarotray,  
Dia mbola hiverina izy, ho avy hitsena anay.  
Sy hitondra hankeo anilanao, ry Ray !  

Ka mionona indray, toy ny fomba eto an-tany  
Izay enti-manodoka ny fahoria-mamely ;  
Hadino ny ao anaty fa tsy mba toy izany,  
Fa misy ranomaso sy sento indray mively !  

\newpage
# Sans titre

En souvenir de Madame RABAKO  

Résignez-vous ! Bien courant conseil  
Pour masquer la douleur qui frappe.  
La vérité, au-delà et loin de tout cela,  
Larmes et soupirs s’en donnent à cœur joie.  

Frappent sans cesse leurs échos à l’infini,  
Frappent en la poitrine, frappent en le cœur ;  
Voici les peurs, et les ombres sur tout  
Ce que tu voiles, ô Malheur et Désastre !  

Comme agneau sans berger  
Innocent mais bien perdu,  
Comme un palais effondré  
Le regard au ciel, là, priant dans la solitude.  

Ainsi nous sommes, nous vos enfants,  
Ô notre mère qui nous a précédés dans la mort :  
Nous tremblons sur cette route soudain nouvelle,  
Obscure pour nous, d’une obscurité sans bornes !  

Il est heureusement une grande étoile  
Que l’on voit scintiller dans les nuages bas !  
Il est heureux, ô esprit, que tu entonnes  
La chanson d’espérance et de consolation :  

Quand ici-bas, nous finirons nos vies,  
Nos pénibles routes ouvertes déjà,  
Reviendra-t-IL, et au-devant de nous sera,  
Nous accueillant et nous ramenant près de toi, ô Père !  

Alors, résignez-vous, comme la vie le veut,  
Pour masquer la douleur qui frappe,  
L’oubli apparent pour l’intérieur, qui lui,  
Vit toujours sous les larmes et les soupirs !  

(Traduction de Jean-Luc Raharimanana)

\newpage
# Sans titre

## I

Ho an’i D. Rawelas  
Ry voro-manidina mora malako,  
Aiza no hody ?  
Ry foko tanora, malemy sy bako,  
Moa mba ho tody ?

Mangina, mangina, ka aza mamaly !  
Aza mitafa !  
Ny ampitso sy anio dia tahaka ny omaly,  
Tsy misy hafa.

Na ampitso, na anio, na oviana na oviana,  
Tsy hafa tsy akory ;  
Ny baikon’ny velona : *Tsy mba fanahiana  
Amin’izay mampahory*.

## II

Ho an’i M.  
Dia hitako indray ilay fiainana very  
(Na toa natahorako ho tahaka izany !)  
Injao fa miverina ny aina sy hery,

Ka inty aho mbola eto ambonin’ny tany !  
Ny hazo rehetra dia velona koa  
Ka mavana indrindra rehefa ho faty ;  
Ny fanantenan’ny voniny soa

Dia indro mameno ny fony ao anaty.
Izaho olombelona, mba inona kosa  
No santatra reko amin’ny fiainako vao ?  
– Dia izaho izay voavonjy fa simba sy osa –  
Mihaino aho, ry foko. Mitenena, lazao.

## III

Ho an’i S.  
Ny andro manombana eny an-tampon-kavoana  
Dia mipololotra toa vorona sy afo  
Niparasaka tampoka sy faingana foana,  
Dia lany, toa nofy iray manafosafo.

Ity foko vahiny, ity fo mahatsiahy  
Anao, ry Iarivo any am-badiky ny avo,  
Dia mahagagagaga sy mampiontana ahy,  
Satria toa torovana, ana sy lavo… 

Nahoana ? – Ny lanitra miova mazàna :  
Mazava dia maizina ary indray dia mazava –  
Miendrikao, ry fiainana sy fanantenana,  
Eny, miendrikareo, ô ry mpiova lava !

\newpage
# Stances

## I

Pour D. RAWELAS  
Ô l’oiseau qui trop vite se fatigue,  
Où rentrer ?  
Mon cœur jeune, faible et sans vigueur,  
À bon port parviendra-t-il ?

Garde silence, tais-toi, ne réponds point !  
Ne discute pas !  
Le futur et le présent sont comme le passé,  
Pareils et sans différence.

Demain, comme aujourd’hui, en tout temps,  
Nullement ne sera différent !  
La loi des vivants : Nulle compassion  
Quant aux malheureux.

(Traduction de Jean-Luc Raharimanana)

## II

Pour M.  
Et je revois la vie perdue,  
du moins, ainsi de par ma crainte.  
Je sens revenir mes forces,  
et me voici toujours sur la terre.

Il en est ainsi pour tout arbre :  
il reverdit après l’hiver ;  
la promesse de sa belle floraison  
déborde du fond de son cœur.

Mais moi, homme, quel,  
quel prélude entends-je pour mon renouveau ?  
Oui, moi qui sors de la mort ?  
J’écoute, ô âme. Parle.

## III

Pour S.  
Les éclairs intermittents qui rayent les collines  
font surgir comme des oiseaux enflammés.  
Ils composent des gerbes rapides et fugaces,  
et meurent – tels des rêves caressants.

Mon cœur d’exilé, mon cœur qui se souvient  
de toi, ô Iarive par delà les hauteurs,  
m’étonne et me fait tressaillir,  
car il me semble contus, étouffé et terrassé…

Pourquoi ? – Mais le ciel change souvent :  
lumineux puis ténébreux et lumineux encore –  
Il a votre figure, ô vie et espérance,  
oui, il vous ressemble, ô vous-qui-changez-toujours !

\newpage
# Mpanolikoly

Fiolehana, mivaika,  
Zava-miafin’ny mpandainga,  
Fahakingana ahoana indray  
No hihoatra ny havotsako ?  

Efa fantatro ny diako  
Izay hitondrako anao,  
Ny eritreri-dratsiko  
Dia tsy mba hanimba anao…  

(Fa ny mitsiky aza  
Sy tena andriandriana,  
Raha tapa-pato-doatra,  
Mba mahavaka ihany !)  

Fiolehana, mivaika,  
Zava-miafin’ny mpandainga,  
Hosaroroiko aloha  
Hiandry teny mamy.  

\newpage
# La séduction

Courbes et détours, redoutables,  
Ce que les menteurs tiennent secret,  
Quelle autre ruse, agile,  
S’adossera encore à ma lenteur ?  

Je connais déjà la route  
Où je vous emmènerai,  
Mes pensées coupables  
Jamais ne vous lèseront…  

(Même si nous serons comme sourire  
Et digne conduite,  
À trop nous débrider,  
L’on nous remarquerait !)  

Courbes et détours, redoutables,  
Ce que les menteurs tiennent secret,  
Je cajolerai d’abord  
Avant d’assoiffer de mots doux.  

(Traduction de Jean-Luc Raharimanana)

\newpage
# Fasana faharoa

Ilay fasako, fasako ihany,  
Fa ny foko dia fasana koa !  
Io no fasako ivelan’ny tany,  
Io no fasako iray, faharoa !  

Tsy mba vero na mba rangolahy,  
no manafina an’io fasana io –  
fa ny nofoko zary manahy  
no mandrakotra omaly sy anio.  

Sentosentoko mamelovelo,  
Ranomaso, toloko tsy tana –  
Izy ireny no sarin’avelo,  
Mitampody ka sarotra ialàna !  

Ao ny nofy novolavolaina,  
izay nisinda nalaky, tsy hita !  
Ao no rendrika ilay nantenaina,  
Ilay sambo nataoko ho tafita !  

Ao ny tsantan’ny andro taloha  
sy ny hiran’ny fahazazako,  
no milevina ka tsy mifoha,  
na miverina mba hitondra ako !  

Ao ny zava-drehetra voakasa,  
saingy simba, ka very tadidy !  
Ao ny taolan’ny androko lasa,  
sy ny ora tsy masi-mandidy !  

Ao ny nofo nikipaka mora,  
ao ny maty daholo daholo !  
Ao malazo na mbola tanora,  
ka mianjera tsy manam-pisolo !  

*Ilay fasako, fasana ihany, *  
*fa ny foko dia fasana koa !*  
*Io no fasako ivelan’ny tany, *  
*io no fasako iray faharoa !*  

\newpage
# La nouvelle tombe

Ma tombe est toujours ma tombe,  
mais mon cœur en est une autre –  
C’est ma tombe en dehors de la terre ;  
c’est ma seconde tombe.  

Ce ne sont pas des herbes qui la cachent,  
ni non plus une pierre-mâle [20] –  
C’est ma chair pleine de soucis  
qui la dissimule.  

Mes vibrants soupirs, mes larmes  
et mes sanglots incontenus  
y jouent les revenants  
et me hantent sans cesse.  

Là sont les rêves conçus,  
mais qui s’étaient dissipés brusquement  
et invisiblement. Là sont les épaves  
du bateau de l’Espérance.  

Là les stances du Passé  
et les chants de ma Jeunesse  
sont ensevelis et ne se réveillent plus –  
Pas même pour donner un écho !  

Là sont tous les projets  
perdus et oubliés.  
Là gisent les os de mes jours lointains  
et de mes heures sans pouvoir.  

Là se décompose lentement  
la chair. Là elle flétrit  
et tombe, quoique jeune.  
Là sont les morts – tous les morts.  

\newpage
# Tononkira

Misy eritreritra atopatopan’alina  
Vakivakim-botry tsy tafavoaky ny onja  
Misy eritreritra tsy afaka miarina  
Ho tonga eo am-bava, fa ao anaty monja  

Vakivakim-botry tsy tody tora-pasika  
Mivalombalom-poana ery am-binanin-drano  
Jerena ny eny aloha, tany midadasika ;  
Ny eo aoriana kosa ranobe manganohano  

O ry eritreritro rahefa tera-bolana  
Ka toa misotro kintana izato zavatra hita !  
O ry eritreritro mifatotra, miolana,  
Vakivakim-botry nandeha fa tsy tafita !  

Fotoana mamy loatra no ahaterahanao,  
Fa efa miala voly ery ampara-maso  
Izay rehetra inoantsika ho izao tontolo izao  
Dia ny tohin’ ny eto Iarivo madio mangasohaso  

Fotoanam-pahatoriana, fotoam-pahasambarana ;  
Mety raha misandratra avy ao anaty foko,  
Ny hira tsara indrindra, ny hira izay hamarana  
Ny fara-vetsovetso, ny faran’ ny toloko…  

\newpage
# Poëme

Il est des pensées que fait jaillir la nuit,  
épaves de pirogue qui ne peuvent se dégager des flots ;  
il est des pensées qui n’arrivent pas à se hausser  
jusqu’aux lèvres et qui ne sont qu’intérieures.  

Épaves de pirogue perdues loin des bancs de sable,  
qui se charrient simplement près du golfe.  
Devant, l’on voit une terre désertique,  
et derrière, l’océan infini.  

Ô mes pensées, quand naît la lune,  
et que tout ce qui se voit paraît boire les étoiles !  
Ô mes pensées, liées, enlacées,  
épaves d’une pirogue aventureuse qui n’a pas réussi,  

vous êtes suscitées en un moment suave  
puisque déjà se repose aux limites de la vue  
tout ce que nous croyons être l’univers,  
et qui est le prolongement d’Iarive-la-sereine ;  

en un moment de paix, en un moment de bonheur :  
il siérait bien que s’élevât du fond du cœur  
le plus beau chant, le chant qui dit  
la dernière élégie, la fin du sanglot.  

(Traduction de l'auteur)

\newpage
# Tsy hitony tsy akory

Na dia misy olon-tiana  
Hanakely ny mahory,  
Sy hitondra hafaliana –  
Tsy hitony tsy akory !  

Na dia misy anjely soa  
Hanafoana sorisory,  
Sy hamalifaly koa –  
Tsy hitony tsy akory !  

Na dia manan-kery aza  
Ny fitia namorivory,  
Dia sahiko ny milaza :  
Tsy hitony tsy akory !  

Tsy hitony tsy akory  
Fa diso ny finoana !  
Ry raozy e, esory  
Ny tsilo manoloana.  

Tsy hitony tsy akory  
F’efa diso fanantena !  
Ny foko avela hatory,  
Hanadino e, ry sena !  

Eny indrisy ! tsy hitony !  
Fara hery : manadino.  
Fa ny tsy ho tia intsony  
’Zany kosa aza mino !  

\newpage
# Nullement ne me consolerai…

S’il est un être aimé  
Qui adoucit les peines  
Et qui apporte la joie –  
Nullement ne me consolerai !  

S’il est un ange même  
Qui efface les chagrins  
Et qui réjouit aussi –  
Nullement ne me consolerai !  

Même si tant de forces  
Ont les amours écumeuses,  
J’oserai le dire et le proclamer :  
Nullement ne me consolerai !  

Nullement ne me consolerai  
Car ne croyant en rien !  
Ô rose, enlève  
Ces épines dressées devant !  

Nullement ne me consolerai  
Car l’espérance perdue !  
Ô mon âme, laisse mon cœur  
Dans son oubli sommeiller encore.  

Oui, hélas ! ne me consolerai !  
Derniers recours : oublier.  
Mais ne plus jamais aimer,  
Cela, non, cela, je n’y crois pas !  

(Traduction de Jean-Luc Raharimanana)

\newpage

Jean-Joseph Rabearivelo, *Poèmes épars en malgache*, Édition électronique, 2020.
https://rabearivelo.huma-num.fr/poemes-epars-en-malgache.xml